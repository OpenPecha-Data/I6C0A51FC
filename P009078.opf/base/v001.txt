༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
4795
21658
TBRC Work Number (W)
Title
གསོ་བྱ་ལུས་ཀྱི་རྣམ་བཤད།
gso bya lus kyi rnam bshad
Author
ཐུབ་བསྟན་ཕུན་ཚོགས།
thub bstan phun tshogs
Descriptor
Original Publication
Place
pe cin
Publisher
mi rigs dpe skrun khang
Date
1999
1
permanente
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
2
3
203
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150
17th st., new york city, ny 10011, usa 2005



Gso bya lus kyi rnam b'sad / Thub-bstan-phun-tshogs kyis brtsams.
LC Control Number: 99949066
Type of Material: Text (Book, Microform, Electronic, etc.)
Personal Name: Thub-bstan-phun-tshogs.
Main Title: Gso bya lus kyi rnam b'sad / Thub-bstan-phun-tshogs kyis brtsams.
Variant Title: Chinese title on t.p. verso: Zang yi ren ti jie gou lun
Edition Information: Par thens 1.
Published/Created: Pe-cin : Mi rigs dpe skrun khan, 1999.
Description: 3, 203 p. : ill. ; 19 cm.
ISBN: 7105034785
Summary: Study on human anatomy according to Tibetan medicine.
Subjects: Medicine, Tibetan.
Human anatomy--China--Tibet.
LC Classification: R127.5.T48 1999
Overseas Acq. No.: Ch-Tib-99-949066; 921
Other System No.: (DLC) 99949066
Repro./Stock No.: Library of Congress -- New Delhi Field Office RMBY8.80
Geog. Area Code: a-cc-ti
Quality Code: Icode



གསོ་བྱ་ལུས་ཀྱི་རྣམ་བཤད།
ཐུབ་བསྟན་ཕུན་ཚོགས་ཀྱིས་བརྩམས།
མི་རིགས་དཔེ་སྐྲུན་ཁང་།



图书在版编自(CIP)数据
藏医人体结构论:藏文登平措著,一北京:
民族出版社,1999.7
ISBN 7-105-03478-5
1.藏… I.土…. 藏医一人体结构研究一藏语
N. R291.4
中国版本图书馆 CIP 数据核字(1999)第13859号
民族出版社发行
(北京市和平里北街14号 邮编100013)
民族出版社微机照排 迪鑫印刷厂印刷
各地新华书店经销
1999年7月第1版 1999年7月北京第1次印刷
开本:787×1092 1/32 印张:6.625
印数:0001—4000 册 定价:8.80 元



དཔེ་སྐྲུན་གསལ་བཤད།
.
གསོ་བྱ་ལུས་ཀྱི་རྣམ་བཤད། ཞེས་པ་ནི་ཀྲུང་དབྱང་མི་རིགས་སློབ་
གྲྭ་ཆེ་མོའི་སློབ་དཔོན་རྒན་ཐུབ་བསྟན་ཕུན་ཚོགས་ལགས་ཀྱིས་ལོ་མང་སློབ་
ཁྲིད་གནང་བའི་ཉམས་མྱོང་དང་ཟུང་འབྲེལ་གྱིས་ཕྱག་དཔེ་འདི་བྲིས་་
གནང་བ་རེད། དེབ་འདི་གཙོ་བོ་གསོ་བ་རིག་པ་སློབ་གཉེར་གནང་བའི་
ལས་དང་པོ་པ་རྣམས་ཀྱི་ཆེད་དུ་བྲིས་པ་ཞིག་ཡིན་པ་དང་། འདི་ནི་
བཤད་རྒྱུད་དུ་བསྟན་པའི་གྲུབ་པ་ལུས་ཀྱི་དཀའ་འབྲེལ་ལྟ་བུ་ཞིག་ཡིན་པ་
དང་། ནང་ དོན་ གཙོ་བོ། མངལ་སྦྲུམ་ ཆགས་ པའི་རྒྱུ་རྐྱེན་ དང་།
འཕེལ་བའི་གོ་རིམ་བཅས་ལ་ཁ་གསལ་གྱི་འགྲེལ་བཤད་དང་དཔེ་རིས་
གསལ་བཤད་བཅས་དང་། ཁ་ཟས་འཇུ་ཚུལ་དང་དྭངས་སྙིགས་འབྱེད་
ཚུལ་གྱི་གནས་དང་གོ་རིམ། ལུས་འཇིག་པའི་ལྟས་ཉམས་དང་རྨི་ལམ་
རྣམ་འགྱུར་གསུམ་གྱི་སྒོ་ནས་འབྱུང་ཚུལ། ལུས་ལ་ནད་འབྱུང་བའི་རྒྱུ་
རྐྱེན་དང་། དབྱེ་བ། ནད་གསོག་ལྡང་ཞི་གསུམ་གྱི་རྒྱུ་དང་། ངོ་བོ།
བྱེད་ལས་སོགས་བཤད་རྒྱུད་དུ་བསྟན་པའི་རྩ་བའི་དཀའ་གནད་རྣམས་ལ་
གོ་བདེ་ཞིང་ཁ་གསལ་བའི་འགྲེལ་བཤད་བྱས་པར་མ་ཟད། རིག་གནས་
ཀྱི་ཁ་སྟབས་མཐོ་དམན་ལ་མ་ལྟོད་པ་བོད་ཡིག་དང་བོད་སྐད་ཤེས་པ་གང་
གིས་བལྟས་པ་ཙམ་གྱིས་གོ་ཐུབ་པ་ཞིག་བྲིས་འདུག་དེས་རྒྱ་ཆེའི་གསོ་རིག་
ལས་གཉེར་བ་ཚོར་ཕན་པ་ཤིན་ཏུ་ཆེ་བ་ནི་སྨོས་ཅི་དགོས།
མི་རིགས་དཔེ་སྐྲུན་ཁང་ནས།



དཀར་ཆག
(6)
མཆོད་བརྗོད།
(1)
ལེའུ་དང་པོ། བོད་ཀྱི་གསོ་བ་རིག་པའི་ལོ་རྒྱུས། (2)
གཅིག ཐོག་མར་བོད་ཀྱི་གསོ་རིག་བྱུང་ཚུལ། (2)
གཉིས། མི་རིགས་གཞན་གྱི་གསོ་རིག་བོད་ཡིག་ཏུ་
བསྒྱུར་ཚུལ།
（4）
གསུམ། གསོ་རིག་གི་སློབ་གྲྭ་ཐོག་མར་བྱུང་ཚུལ།
བཞི། བོད་ཀྱི་གསོ་རིག་ལ་ཞིབ་འཇུག་དང་གསར་གཏོད་
ཀྱི་ལས་སྒོ་ཕྱེས་པ།
(8）
ལྔ། བྱང་ཟུར་གཉིས་སུ་གྱེས་ནས་གསོ་རིག་དར་རྒྱས་
ཕྱིན་པ།
(9)
དྲུག སྔར་བོད་ཀྱི་སྨན་པའི་གནས་སྟངས།
ལེའུ་གཉིས་པ། འབྱུང་བ་བཞི་དང་ཉེས་པ་གསུམ་
བཤད་པ།
གཅིག འབྱུང་བ་བཞི་བཤད་པ།
(13)
གཉིས། ཉེས་པ་གསུམ་བཤད་པ།
(15)
ལེའུ་གསུམ་པ། རྩ་རྒྱུད་སྡོང་འགྲེལ་བཤད་པ།
གཅིག གནས་ལུགས་ནད་གཞིའི་རྩ་བ།
(20)
གཉིས། ངོས་འཛིན་རྟགས་ཀྱི་རྩ་བ།
(26）
གསུམ། གསོ་བྱེད་ཐབས་ཀྱི་རྩ་བ།
(30）
(11）
(13)
LEE
(19）
1



(39)
(40)
(50)
ལེའུ་བཞི་པ། ལུས་ཆགས་ཚུལ་བཤད་པ།
གཅིག ལུས་ཆགས་པའི་རྒྱུ་རྐྱེན་བཤད་པ།
གཉིས། ལུས་ཆགས་ཚུལ་དངོས་བཤད་པ།
ལེའུ་ལྔ་པ། ལུས་ཀྱི་མཚན་ཉིད་བཤད་པ།
གཅིག གནོད་བྱའི་ཁམས་བཤད་པ།
གཉིས གནོད་བྱེད་ཉེས་པའི་སྐོར་བཤད་པ།
ལེའུ་དྲུག་པ། ལུས་ཀྱི་རྩའི་གནས་ལུགས་བཤད་པ།
(63）
(63）
(69）
(80）
(80)
(83)
(85）
གཅིག ཆགས་པའི་རྩ་བཤད་པ།
གཉིས། སྲིད་པའི་རྩ་བཤད་པ།
གསུམ། འབྲེལ་བའི་རྩ་བཤད་པ།
བཞི། ཚེའི་རྩ་བཤད་པ།
ལྔ་། སྒོམ་ལུགས་ཀྱི་རྩ་བཤད་པ།
ལེའུ་བདུན་པ། རླུང་དང་ཐིག་ལེའི་སྐོར་བཤད་པ།
(101）
(106）
(113)
(113）
(118)
གཅིག རླུང་གི་སྐོར་བཤད་པ།
གཉིས། ཐིག་ལེའི་སྐོར་བཤད་པ།
ལེའུ་བརྒྱད་པ། ལུས་ཀྱི་འདྲ་དཔེ་དང་ལྡང་ཚད་
བསྟན་པ།
གཅིག ལུས་གནད་འདྲ་དཔེའི་སྒོ་ནས་བསྟན་པ།
(131)
(131）
2



(137)
(156)
(158)
གཉིས། ལུས་གནད་མིང་གི་སྒོ་ནས་བསྟན་པ།
གསུམ། ལུས་ཀྱི་ལྡང་ཚད་བསྟན་པ།
བཞི། ལུས་ཀྱི་དབྱེ་བ་བཤད་པ།
ལེའུ་དགུ་པ། ལུས་འཇིག་པའི་སྐོར་བཤད་པ།
གཅིག སྤྱི་འཆི་ལྟས་ཡོང་བའི་རྒྱུ་མཚན།
གཉིས། ཕོ་ཉ་ལ་བརྟེན་ནས་འཆི་ལྟས་བརྟག་པ།
(161）
(161）
(164)
གསུམ རྨི་ལམ་ལ་བརྟེན་ནས་འཚི་ལྟས་བརྟག་པ།
(167）
བཞི། རྣམ་འགྱུར་ལ་བརྟེན་ནས་འཆི་ལྟས་བརྟག་པ།
(173）
(174)
ལྔ། ཉེ་བའི་འཆི་ལྟས་བཤད་པ།
དྲུག ཤིན་ཏུ་ཉེ་བའི་འཆི་ལྟས་བཤད་པ།
ལེའུ་བཅུ་པ། འཕེལ་འགྲིབ་ནད་ཀྱི་སྐོར་བཤད་པ།
(176）
(178）
(178）
(179）
(186）
གཅིག ནད་ཀྱི་རྒྱུ་བཤད་པ།
གཉིས། ནད་སློང་བའི་རྐྱེན་བཤད་པ།
གསུམ། ནད་འཇུག་ཚུལ་བཤད་པ།
བཞི། ཉེས་པའི་མཚན་ཉིད་འཕེལ་ཟད་འཁྲུགས་
གསུམ་གྱི་སྐོར།
ལྔ་། ནད་རིགས་ཀྱི་དབྱེ་བ་བཤད་པ།
(187）
(194）
3



མཆོད་བརྗོད།
སངས་རྒྱས་སྨན་གྱི་བླ་མ་ལ་ཕྱག་འཚལ་ལོ། །
དུས་གསུམ་རྒྱལ་བ་ཀུན་གྱི་ཐུགས་བསྐྱེད་ཀྱིས། །
མ་ལུས་འགྲོ་བ་ཀུན་གྱི་ལུས་དང་སེམས། །
མི་ན་ཡུན་དུ་བདེ་བའི་ཐབས་དམ་པ། །
གསོ་རིག་བདུད་རྩིའི་རྒྱ་མཚོ་ལྗོངས་འདི་འཁྱིལ། །
ཞིང་འབྲོག་གཉིས་ལྡན་གངས་ཅན་བོད་ཡུལ་འདིར། །
ཉེས་པ་གསུམ་ལྡན་ནད་ཀྱི་རྣམ་པ་ལ། །
གཉེན་པོ་བཞི་ལྡན་གསོ་བ་རིག་པའི་གཞུང་། །
མེས་པོའི་སྔ་བ་བོན་གྱི་མཁས་པས་བསྟན། །
དེ་ལས་བྱུང་བའི་གསོ་རིག་ཆུ་བོའི་རྒྱུན། །
རིམ་བྱུང་མཁས་པ་ཀུན་གྱི་དགོངས་བཅུད་དང༌། །
གཅིག་ཏུ་འདྲེས་ནས་ཡོངས་པའི་ས་ཆེན་འདིར། །
ཡོངས་སུ་འཁྱིལ་བས་ཟུག་རྔུའི་ཚ་གདུང་འཇོམས། །
གཡུ་ཐོག་གསར་རྙིང་རང་བྱུང་ཡབ་སྲས་དང་། །
བྱང་ཟུར་རྣམ་གཉིས་སངས་རྒྱས་རྒྱ་མཚོའི་ཞབས། །
དིལ་དམར་བ་དང་ཆོས་ཀྱི་འབྱུང་གནས་སོགས། །
གསོ་རིག་བསྟན་པའི་སྣང་བྱེད་དེ་ཀུན་བསྔགས། །
ཁྱད་པར་ལྗོངས་འདིའི་གསོ་རིག་རྒྱ་མཚོ་ལས། །
ཟབ་གནད་རིན་ཆེན་ནོར་བུ་གཅིག་བསྡུས་པའི། །
མན་ངག་ཁྱབ་གདལ་སྤེལ་བའི་བཀའ་དྲིན་ཅན། །
མཁྱེན་ཀོང་ལ་སོགས་རྟག་ཏུ་རྗེས་དྲན་མཛོད། །
1



ལེའུ་དང་པོ།
བོད་ཀྱི་གསོ་བ་རིག་པའི་ལོ་རྒྱུས།
གཅིག ཐོག་མར་བོད་ཀྱི་གསོ་རིག་བྱུང་ཚུལ།
བོད་འདིར་འགྲོ་བ་མིའི་རིགས་ཐོག་མར་བྱུང་བ་ནས་བཟུང་ལུས་ལ་
ཕན་བྱེད་ཀྱི་ཐབས་ཤེས་བཙལ་བའི་འགོ་ཚུགས་ཡོད་པ་ནི་བཤད་མ་དགོས་
པ་ཞིག་རེད། བོད་ཀྱི་གཏམ་དཔེ་ལ། ནད་ལ་སྔ་བ་མ་ཞུ་པ། སྨན་
ལ་སྔ་བ་ཆུ་ཁོལ་མ་ཟེར་བ་ལྟར། བསྐལ་པ་ཡ་ཐོག་གི་དུས་ཙམ་ན་རྨ་ལ་
མར་ཁུ་བླུག་ནས་ཁྲག་གཅོད་པ་དང་། ཁ་ཟས་མ་ཞུ་བ་ལ་ཆུ་ཁོལ་ཚ་པོ་
མང་པོ་འཐུང་ནས་ནད་བཅོས་ཤེས་པའི་རིག་པ་བྱུང་ཚུལ་གྱི་གཏམ་རྒྱུད་
མང་པོ་ཡོད་རེད། དེ་འདྲའི་ཉམས་མྱོང་མང་པོ་ཞིག་མི་རབས་མང་པོ་
བརྒྱུད་ནས་བསགས་པ་དེ་དག་ཕྱོགས་བསྡོམས་བྱས་པ་དེ་ལས་གསོ་རིག་གི་
གཞུང་ལུགས་བྱུང་ཡོད་པ་ནི་རང་བཞིན་གྱི་ཆོས་ཉིད་ཅིག་རེད།
བོད་ཀྱི་གསོ་རིག་གི་གཞུང་སྔ་ཤོས་ནི་མིག་སྔར་མཐོང་རྒྱུ་ཡོད་པའི་
དཔེ་ཆ་རྣམས་ལས། བོན་གྱི་དཔེ་རྙིང་ནང་དུ་བཞུགས་པའི་གསོ་རིག་
འབུམ་བཞི་ཟེར་བ་དེ་ཡིན་ཞིང་། དེ་ནི་བོན་གྱི་སྟོན་པ་གཤེན་རབ་ཀྱི་
IK 2
2



གདུང་སྲས་དཔྱད་བུ་ཁྲི་ཤེས་ཀྱིས་ཡབ་ཀྱི་ཟིན་བྲིས་རྣམས་འཆད་ཉན་དང་
རྒྱུན་ འཛིན་ སྤེལ་ ནས་ བརྒྱུད་ པའི་ ཚུལ་ གཞུང་ དེའི་ མཇུག་ བྱང༌ དུ།
བདུད་རྩི་སྨན་གྱི་མདོ་དགུའི་བརྒྱུད་རིམ་ནི། སངས་རྒྱས་བསྟན་པའི་
གཙོ་བོ་དཔྱད་བུ་ཁྲི་ཤེས་ལ་གསུངས། དེས་དམུ་རྩ་ཏྲ་ཧེ་ལ་བཤད།
དེས་གསེར་ཐོག་ལྕེ་འབྱམས་ལ་བཤད། དེས་སྟོང་རྒྱུད་མཐུ་ཆེན་
བཤད། དེས་གྱིམ་ཚ་རྨ་ཆུང་ལ་བཤད། དེས་བན་དེ་མི་བདུན་ལ་
བརྒྱུད་དེ་ཆོས་སུ་བསྒྱུར་སྐབས། དཔེ་ཆ་མེ་ལ་བསྲེག་པའི་གྲུབ་བྱེད་དུས་
བོན་པོ་མི་བདུན་གྱིས་ཁྱེར་ནས་གཙང་སྟོད་བྱེ་མ་གཡུང་དྲུང་གི་གསང་
ཕུག་ཏུ་སྦས། ཕྱིས་དུས་ལ་བབས་ཙ་ན། གཙང་གི་གཤེན་པོ་བུ་འཚོ་
སྲིད་པའི་རྒྱལ་པོ་ཞེས་པས་གཏེར་ཞལ་ཕྱེས་ནས། རྨེའུ་མཁས་པ་དཔལ་
ཆེན་ལ་གདམས་པའོ། བསྟན་པའི་གསལ་བྱེད་ཁམ་ཡུ་རྐ་གྱི་བཙུན་པ་
དྲུང་མུ་ཉི་ཝེར་གྱིས་བགྱིས་པ་སརྦ་ཛ་ཡན་ཏུ། །ཞེས་འཁོད་འདུག་པ་འདི་
ནི་གནའ་བོའི་གསོ་རིག་གི་གཞུང་ལུགས་འབྱུང་ཁུངས་དང་བཅས་པ་
བསྟན་ཡོད་པ་ཞིག་རེད། འདིར་དཔྱད་བུ་ཁྲི་ཤེས་ཞེས་པ་སྟོན་པ་གཤེན་
རབ་མི་བོ་ཆེའི་གདུང་སྲས་རྣམས་ལས་གསོ་རིག་གི་རྒྱུན་འཛིན་པ་ཡིན་
ཞིང༌། སྟོན་པ་གཤེན་རབ་བྱོན་པའི་དུས་རབས་ནི་སྤྱི་ལོའི་སྔོན་གྱི་དུས་
རབས་ཉི་ཤུ་པའི་ནང་ཡིན་ཏེ། མཁས་དབང་ནམ་མཁའི་ནོར་བུས་་
མཛད་པའི་ཞང་བོད་ལོ་རྒྱུས་ཏི་སེའི་འོད་ལས། སྤྱི་ལོའི་སྔོན་གྱི་་
༡༩༡༧པའི་ཤིང་བྱི་ལོར་བོན་གྱི་སྟོན་པ་གཤེན་རབ་འཁྲུངས་ཤིང་དེ་་
དགུང་ལོ་བརྒྱད་ཅུ་གྱ་གཉིས་བཞུགས་པར་བཤད། དུས་རབས་དེ་ནས་
ཆོས་རྒྱལ་ཁྲི་སྲོང་ལྡེའུ་བཙན་གྱིས་གསོ་རིག་སློབ་གྲྭ་བཙུགས་པའི་བར་ལོ་
ངོ་ཉིས་སྟོང་དྲུག་བརྒྱ་ལྷག་ཙམ་གྱི་རིང་ལ་བོད་ཀྱི་སྨན་པ་རྣམས་ཀྱིས་སྨན་
3



གཞུང་འདི་ལ་བརྟེན་ནས་གསོ་བ་རིག་པ་ལག་ལེན་བྱས་ཡོད་པ་རེད།
སྤྱི་ལོའི་སྔོན་གྱི་༩ ༡༧པའི་ཤིང་བྱི་ལོར་འཁྲུངས་པའི་སྤུ་རྒྱལ་གཉའ་
ཁྲི་བཙན་པོའི་སྐབས་སུ་བོན་ཤེས་པ་ཅན་བཅུ་གཉིས་ཞེས་པ་ཤེས་རིག་གི་
ལས་ཀ་བྱེད་མཁན་སྡེ་ཚན་བཅུ་གཉིས་བྱུང་ཡོད་པ་དེ་དག་ལས་ཕན་ཤེས་
སྨན་དཔྱད་ཅེས་པའི་སྡེ་ཚན་དེ་ནི་ནད་པ་ལ་སྨན་བཅོས་བྱེད་མཁན་གྱི་སྡེ་
ཚན་ཞིག་ཡིན་པ་མ་ཟད། དེ་ནས་བཟུང་སྤུ་རྒྱལ་རིམ་བྱོན་ལ་སྐུ་གཤེན་
ཏེ། དེང་དུས་ཁ་སྐད་ལྟར་ན་བླ་སྨན་པ་རེ་འཇོག་སྲོལ་ཡོད་འདུག སྤྱི་
ལོའི་དུས་རབས་དྲུག་པའི་སྨད་ཙམ་ན་སྤུ་རྒྱལ་གདུང་རབས་སོ་གཅིག་པ་
སྟག་རི་གཉན་གཟིགས་དམུས་ལོང་དུ་བྱུང་བ་དེ་ལ། བོད་ཡུལ་ ཤར་
ཕྱོགས་འ་ཞའི་ཡུལ་ཏེ། དེང་དུས་རྔ་པ་བོད་རིགས་རང་སྐྱོང་ཁུལ་གྱི་ས་
ཆ་དེ་ནས་སྨན་པ་བོས་ཏེ་མིག་ཕྱེས་པའི་ལོ་རྒྱུས་ཆོས་འབྱུང་མཁས་པའི་
དགའ་སྟོན་སོགས་རྒྱལ་རབས་དེབ་ཐེར་མང་པོའི་ནང་འཁོད་ཡོད་པ་རེད།
གཉིས། མི་རིགས་གཞན་གྱི་གསོ་རིག་བོད་ཡིག་ཏུ་བསྒྱུར་ཚུལ།
སྤྱི་ལོ༦༢༩པའི་ས་གླང་ལོར་སྤུ་རྒྱལ་སོ་གསུམ་པ་ཆོས་རྒྱལ་སྲོང་
བཙན་སྒམ་པོས་བོད་ཡུལ་དབང་བསྒྱུར་བྱས་པ་དང༌། ཕྱོགས་བཞིའི་
རྒྱལ་ཁབ་ཁག་དང་འབྲེལ་བ་བྱས་ཞིང༌། དུས་མཚུངས་སུ་རྒྱ་དཀར་ནག་
དང་ཏ་ཟིག་གི་ཡུལ་ནས་སྨན་པ་མང་པོ་བོས་ཏེ། ཡུལ་དེ་དག་གི་སྨན་
དཔྱད་ཀྱི་གཞུང་ཁ་ཤས་བོད་ཡིག་ཏུ་བསྒྱུར་བ་དང༌། དེ་ལ་བརྟེན་ནས་
བསྟན་བཅོས་ཡང་འགའ་ཞིག་བརྩམས་འགོ་ཚུགས་ཡོད་པའི་ཚུལ་ཤེས་བྱ་
ཀུན་ཁྱབ་པེ་ཤུ༥༨༧ཕ ༢༢]ལས།
4



སྲོང་བཙན་དུས་སུ་ལུགས་ཆེན་གསུམ་གྱི་གཞུང༌། །
ཨག་ཚོམ་རིང་ལ་རྒྱ་བཟའི་ལུགས་རྣམས་དང༌། །
ཧྭ་ཤང་བི་ཇི་སོགས་ཀྱིས་བསྒྱུར་བརྩམས་མང་། །
མཁས་མང་བགྲོས་པའི་སོ་མ་ར་ཛ་བྱུང་། །
ཞེས་གསུངས་པ་དང་། སྤྱི་ལོ༨ ༩ ༡ པའི་ལྕགས་བྱ་ལོར་བོད་རྒྱལ་
གླང་དར་མ་བཀྲོངས་པ་དང་བོད་ཁམས་གཅིག་གྱུར་གྱི་ནུས་པ་ཤོར་ཏེ།
མཐར་སྤྱི་ལོ༨ ༦༩པའི་ས་གླང་ལོར་འབངས་གྱེན་ལོག་བྱུང་བའི་རྐྱེན་གྱིས་
བོད་ཀྱི་གནའ་རྫས་དང་ཡིག་ཆ་མང་པོ་ཞིག་བརླག་པར་མ་ཟད་ཤེས་རིག་
ཡོན་ཏན་ལ་ཡང་བསླབ་སྦྱོང་གནང་མཁན་རེ་ཞིག་མ་བྱུང་སྟབས། བོད་
ཀྱི་གསོ་རིག་འཕེལ་རྒྱས་འགྲོ་རྒྱུ་ལའང་བཀག་འགོག་གང་འཚམས་ཞིག་
ཐེབས་ཡོད་ངེས། བསྟན་པ་ཕྱི་དར་གྱི་སྐབས་སུ་ལོ་ཙཱ་བ་རིན་ཆེན་་་
བཟང་པོ་[སྤྱི་ལོ༩༥༨ ནས ༡༠ ༥༥བར] རྒྱ་གར་དུ་ སློབ་ གཉེར་ཕེབས།
སློབ་གཉེར་མཐར་ཕྱིན་པ་དང་བོད་དུ་ཕྱིར་ཕེབས་པ་དང་། སྔར་སྙེ་བོ་
ལོ་ཙཱ་བ་དབྱིག་གི་རིན་ཆེན་སོགས་ཀྱིས་བསྒྱུར་པའི་ཡན་ལག་བརྒྱུད་པའི་
སྙིང་པོ་བསྡུས་པ་སོགས་བསྐྱར་དུ་བསྒྱུར་བའི་སྐོར་ཤེས་བྱ་ཀུན་ཁྱབ་ལས།
ཕྱི་དར་རྒྱལ་གཞུང་སྔ་རྗེས་བསྒྱུར་མང་ཡང་། །
རིན་ཆེན་བཟང་པོས་བརྒྱུད་པ་སྤེལ་བ་ལས། །
སྤུ་ཧྲེང་སྨན་པ་མི་བཞི་ལས་བརྒྱུད་དེ། །
ཞང་ཞུང་དར་མགོན་གཡུ་ཐོག་པ་ལ་སོགས། །
བོད་ཀྱི་གཞན་ཕན་ཅན་རྣམས་ཐོག་མར་གྱེས། །
ཞེས་གསུང་པ་ལྟར་རོ།
5



གསུམ། གསོ་རིག་གི་སློབ་གྲྭ་ཐོག་མར་བྱུང་ཚུལ།
ལོ་རྒྱུས་ཐོག་བོད་ཀྱི་སློབ་གྲྭ་སྔ་ཤོས་ནི་གསོ་རིག་སློབ་གྲྭ་ཡིན་ཞིང་།
དེའང་སྤྱི་ལོ༧༥༥པའི་ཤིང་ལུག་ལོར་བོད་ཀྱི་རྒྱལ་རབས་སོ་བརྒྱད་པ་ཁྲི་
སྲོང་ལྡེ་བཙན་རྒྱལ་པོའི་ཁྲི་ལ་བཞུགས་པ་དང༌། ཆོས་དང་རིག་གནས་
ཀྱི་བྱ་བཞག་ལ་ཧ་ཅང་ཐུགས་ཁུར་གནང་ཞིང་། སློབ་དཔོན་བཻ་རོ་ཙ་ན་
ལ་སོགས་པའི་མཁས་པ་རྣམས་ཀྱིས་སྨན་རྩིས་ལ་སོགས་བོན་ཀྱི་རིག་གཞུང་
རྙིང་པ་རྣམས་བཅོས་བསྒྱུར་དང་འབྲེལ་ནང་པའི་ཆོས་དང་རིག་གནས་
དར་སྤེལ་བཏང་ཚུལ། བཀའ་ཐང་ཤེལ་བྲག་མ་ལས་གསལ་བ་ལྟར་དང་།
སྐབས་དེར་ཆོས་རྒྱལ་ཆེན་པོས་བདག་བསྐྱངས་འོག་ཏུ་གཡུ་ཐོག་ཡོན་ཏན་
མགོན་པོ་དགུང་ལོ་ང་ལྔ་པའི་ཆུ་སྟག་སྤྱི་ལོ༧༦༣ལོར་ཀོང་པོ་སྨན་ལུང་དུ་
གསོ་རིག་སློབ་གྲྭ་བཙུགས། ཐོག་མར་སློབ་མ་སུམ་བརྒྱ་དང༌། སློབ་
ཡུན་ལོ་བཅུ། སློབ་ཐོན་རྗེས་སུ་སོ་སོའི་ཡོན་ཚད་དང་བསྟུན་པའི་ཐོབ་
ཐང་གི་མིང་བཅས་གཏན་འཁེལ་བྱས་པར། རིམ་པ་མཐོ་ཤོས་ལ་འབུམ་
རམས་doctor's degree པ་དང་། དེའི་འོག་མ་ལ་རབ་འབྱམས་
Master's degree པ། དེའི་འོག་མ་ལ་བཀའ་བཅུ་(bachelor)
པ། དེའི་འོག་མ་ལ་བསྡུས་རབ་བཅས་ཀྱི་ཐ་སྙད་ཀྱི་དབྱེ་བ་ཕྱེས་ཡོད་པ་
རེད། ཐ་སྙད་དེ་དག་དེང་དུས་ཀྱང་བེད་སྤྱོད་བྱེད་བཞིན་ཡོད་པ་རེད།
སློབ་ཐེངས་དང་པོ་ལ་སྨན་པ་འབུམ་རམས་པ་ལྔ་བཅུ་དང་།
འབྱམས་པ་ལྔ་བཅུ། བཀའ་བཅུ་པ་བརྒྱ་ཐམ་པ་ཐོན་ཞིང་། དེ་དག་
ལ་ སྨན་ པས་ ནད་ པའི་དོན་ དུ་ བྱ་ བ་ གང་ ཞིག་ བསྒྲུབ་ དགོས་ པ་ དང༌།
རབ་་་་
6



བྱམས་དང་སྙིང་རྗེ་གང་འདྲ་ཞིག་བཅངས་དགོས་པ་སོགས་སྨན་པའི་ཚད་
གཞི་དང་། སྒྲིགས་ཁྲིམས་གཏན་འཁེལ་གནང་ཡོད་པ་དང་། སློབ་
ཐེངས་གཉིས་པ་ལ་བོད་ཡུལ་སྟོད་སྨད་བར་གསུམ་དང་རྒྱ་དཀར་ནག
ཏ་ཟིག་སོགས་ཡུལ་གྲུ་གཞན་ནས་ཡོང་པའི་སློབ་མ་དང་གསོ་རིག་དོན་
གཉེར་བ་སྟོང་ཕྲག་གཅིག་ཙམ་འདུས་ཚུལ་ཞིབ་པ་གཡུ་ཐོག་རྙིང་མའི་རྣམ་
ཐར་ལས་གསལ་བ་ལྟར་རོ། སྐབས་དེར་སློབ་གཉེར་བ་རྣམས་ཀྱི་བསླབ་
གཞིའི་དཔེ་ཆ་ནི། སྔར་གྱི་གསོ་རིག་འབུམ་བཞི་ལ་བི་རོ་ཙ་ན་སོགས་
ཀྱིས་གང་འཚམས་བཟོ་བཅོས་གནང་ཞིང་དེ་ལ་གསོ་རིག་རྒྱུད་བཞི་ཞེས་
མཚན་གསོལ་ནས་བེད་སྤྱོད་བྱས་ཡོད་ཚུལ་མཁས་དབང་ནམ་མཁའི་ནོར་
བུའི་ཞང་བོད་ལོ་རྒྱུས་ཏི་སེའི་འོད་ལས། དེང་དུས་དངོས་ཡོད་བོན་གྱི་
བཀའ་འགྱུར་གྱི་ཁྲོད་ན་བཞུགས་པའི་ཡིག་ཆ་ནི། བདུད་རྩིའི་བང་་་
མཛོད་འབུམ་བཞི་རུ་གྲགས་པ། བུ་འཚོ་སྲིད་པའི་རྒྱལ་པོའི་གཏེར་མའི་
སྐོར་ རྩ་ བ་ ཐུགས་ འབུམ་ སྔོན་ པོ། འཚོ་བྱེད་ སྨན་ འབུམ་ དཀར་པོ།
འཚོ་ཐབས་དཔྱད་འབུམ་ཁྲ་བོ། གསོ་བྱེད་ནད་འབུམ་ནག་པོ། ཞེས་
སུ་གྲགས་པ་འདི་བཞི་ཡོད་པ་དེ་རྣམས་ནི་མདོ་སྡེ་ཆེན་པོ་དགུ་རུ་གྲགས་
པའི་ནང་ཚན་གྱི་འབུམ་བཞི་ཡིན་པ་དང༌། དེང་དུས་ཡོངས་གྲགས་ཀྱི་
རྒྱུད་བཞི་འདིའང་གཞི་རྩའི་འབྱུང་ཁུངས་དཔྱད་ཀྱི་རྒྱུ་སྡེ་ཆེན་པོ་ལྔའི་ནང་
ཚན་དུ་གྱུར་པ་ཞིག་སྟེ། རྒྱུད་བཞི་རུ་གྲགས་པ་འདི་རྣམས་ལོ་ཆེན་བཻ་རོ་
ཙ་ནས་བོན་གྱི་སྨན་གཞུང་ལས་བླངས་པ་ཞིག་ཡིན་པའི་རྟགས་སུ་ཞུ་བ་
པོའི་འཁོར་དྲང་སྲོང་དང་། ནད་བཅོས་ཀྱི་སྔགས་རྣམས་ཞང་ཞུང་གི་
སྐད་རང་སར་བཞག་ཡོད་པ་སོགས་ཀྱིས་ཤེས་ཐུབ་པའི་ཚུལ་ཉི་མ་བསྟན་
འཛིན་(རབ་བྱུང་ ༡༩ )གྱིས་མཛད་པའི་བཀའ་འགྱུར་སྒྲིག་བྱང་ནང་དུ་
7



གསལ་བར་གསུངས་ཡོད། ཞེས་སོགས་གསུངས་པ་ལྟར་རོ།
བཞི། བོད་ཀྱི་གསོ་རིག་ལ་ཞིབ་འཇུག་དང་
གསར་གཏོད་ཀྱི་ལས་སྒོ་ཕྱེས་པ།
སྤྱི་ལོའི་དུས་རབས་བཅུ་གཉིས་པའི་ནང་གཡུ་ཐོག་གསར་མ་ཡོན་
ཏན་ མགོན་པོས་[༡༡༢༦ ༡༢ ༠༢]གསོ་རིག་རྒྱུད་བཞིའི་ཁྲིད་་་
རྒྱུན་མི་འདྲ་བ་བཞུགས་བ་གང་ཐོབ་ཞུས་ཞིང་། རྒྱ་དཀར་ནག་དང་།
ཏ་ཟིག་གི་མཁས་པ་རྣམས་ཀྱིས་བསྒྱུར་བརྩམས་གནང་བའི་གསོ་རིག་གི་
བསྟན་བཅོས་ཁག་ལ་དཔྱད་གཞིར་བཟུང་ཞིང་ཞིབ་འཇུག་གནང་བ་དང་།
དུས་མཚུངས་སུ་གསོ་རིག་རྒྱུད་བཞི་ལ་གང་འཚམས་ཀྱི་ལེགས་བཅོས་དང་
ཁ་སྣོན་གནང་ཞིང་ཁྲིད་རྒྱུན་སྤེལ།
སྤྱི་ལོའི་དུས་རབས་བཅུ་གསུམ་པའི་ནང་དུ་གྲུབ་ཆེན་ཨོ་རྒྱན་པས་
[༡༢༣༠ ༡༣ ༠༩ རྒྱ་དཀར་དང༌། ཨོ་རྒྱན་གྱི་ཡུལ་རྣམས་སུ་
བྱོན་ནས་དངོས་ཁམས་ལ་ཞིབ་འཇུག་བྱ་ཐབས་མང་པོ་ཞིག་ཨོ་རྒྱུན་གྱི་
མཁའ་འགྲོ་མ་རྣམས་ལས་ཞུས། ཕྱིར་བོད་དུ་ཕེབས་པ་དང་སྨན་རྫས་སོ་
སོའི་རོ་དང་ནུས་ལ་ཞིབ་འཇུག་གནང་སྟེ་ལྕགས་བརྒྱད་ཁམས་བརྒྱད་་
བསྲེགས་ཚུལ་དང་། དངུལ་ཆུ་བཙོ་བཀྲུ་དང་དུག་འདོན་བྱེད་ཐབས་
སོགས་བོད་ཀྱི་གསོ་རིག་གི་ནང་དུ་སྔར་མེད་པའི་རིན་ཆེན་སྦྱོར་སྡེབ་བྱ་
ཚུལ་སྐོར་མང་པོ་ཞིག་གསར་གཏོད་གནང་ཡོད་པ་རེད།
སྤྱི་ལོའི་དུས་རབས་བཅུ་བཞི་པའི་འགོ་ལ་ཀརྨ་པ་སྐུ་ཕྲེང་གསུམ་པ་
རང་བྱུང་རྡོ་རྗེས་[ ༡༢༨༤–༡༣༣༩]སྨན་རྫས་ཀྱི་རིགས་རྣམས་ལ་
8



ཞིབ་འཇུག་གནང་སྟེ། རྡོའི་ནོར་བུ་བཅུ་སོགས་རྡོ་སྨན་གྱི་རིགས་དང༌།
ཤིང་སྨན། སྔོ་སྨན། སྲོག་ཆགས་ཀྱི་སྨན་སོགས་སྨན་སྣེ་བརྒྱད་བརྒྱ་
དང་སུམ་ཅུ་ལྷག་ཙམ་གྱི་རོ་དང་། ནུས་པ། ཞུ་རྗེས། ཡོན་ཏན་
རྣམས་གསར་དུ་གཏན་ལ་ཕབས་ཏེ། སྨན་མིང་རྒྱ་མཚོ་ཞེས་པའི་བསྟན་
བཅོས་བརྩམས་པར། གསོ་རིག་རྒྱུད་བཞིའི་ནང་དུ་འཁོད་པའི་སྨོན་
རྫས་ལས་ལྡབ་གཅིག་ཙམ་མང་བ་གསར་དུ་ངོས་འཛིན་གནང་ཡོད་འདུག
ལྔ། བྱང་ཟུར་གཉིས་སུ་གྱེས་ནས་གསོ་རིག་དར་རྒྱས་ཕྱིན་ཚུལ།
དེང་དུས་ཡོངས་གྲགས་སུ་བོད་ཀྱི་གསོ་རིག་གི་རྒྱུན་ལ་བྱང་ཟུར་
གཉིས་ཞེས་པ་ཞིག་བྱུང་ཡོད་པ་རེད། འདི་ནི་གསོ་རིག་རྒྱུད་བཞིའི་ཁྲིད་
རྒྱུན་དེ་སློབ་དཔོན་མི་འདྲ་བ་གཉིས་ནས་བརྒྱུད་དེ་བྱུང་བ་ལ་ཟེར་བས།
རྩ་བའི་ཆ་ནས་མི་འདྲ་བ་གང་ཡང་མེད། འོན་ཀྱང་སློབ་དཔོན་རྣམ་
གཉིས་འཁྲུངས་ཡུལ་དང་བཞུགས་ཡུལ་གྱི་ཆ་རྐྱེན་མི་འདྲ་བའི་དབང་གིས་
སྨན་རྫས་ངོས་འཛིན་གནང་སྟངས་མི་འདྲ་བ་རེ་ཟུང་དང་། གཏར་ཁ་
དང་མེ་བཙའི་གསང་མིག་ངོས་འཛིན་བྱེད་ཚུལ་མི་འདྲ་འགའ་ཤས་ཙམ་
ཡོད་རེད།
དེའང་བྱང་ལུགས་ཞེས་པ་བོད་ཡུལ་ནུབ་ཕྱོགས་ཀྱི་གཙང་ངམ་རིང་
དུ་བྱང་པ་སྡེ་པའི་དཔོན་ཚང་དུ་སྐུ་འཁྲུངས་པའི་བྱང་པ་རྣམ་རྒྱལ་གྲགས་
བཟང་[༡༣༩༥–༡༩༧༥]ཞེས་པ་བྱུང་ཞིང་ཁོང་གིས་གསོ་རིག་ལ་
འཆད་ཉན་དང་གསར་བརྩམས་གནང་བ་དེ་དག་རྒྱུན་འཛིན་དང་དར་
སྤེལ་གནང་མཁན་གཙོ་བོར་སྲས་མིའི་ཉི་མ་དང་། ལྷ་བཙུན་བཀྲ་ཤིས་
9



དཔལ་བཟང་། བསོད་ནམས་ཡེ་ཤེས་རྒྱལ་མཚན་ལ་སོགས་པ་ཡིན་ཞིང་།
རིང་ལུགས་དེའི་ཕྲིན་ལས་ པ་ གཙོ་བོ་ནི་སྡེ་སྲིད་ སངས་ རྒྱས་ རྒྱ་མཚོས་
[༡༦༥༣ ༡༧༠༥]ལྷ་སར་ལྕགས་རི་འགྲོ་ཕན་རིག་བྱེད་གླིང་ཞེས་
པའི་གསོ་རིག་སློབ་གྲྭ་བཙུགས་ཏེ་སློབ་མ་གསོ་བསྐྱངས་གནང་བ་དང་།
ཕྱོགས་སོ་སོ་ནས་བོད་སྨན་མཁས་པ་མང་པོ་གདན་དྲངས་ནས་ཟུར་མཁར་
པའི་མེས་པོའི་ཞལ་ལུང་ལ་གཞིར་བཟུང་ནས་རྒྱུད་བཞིའི་འགྲེལ་པ་བཻཌཱུརྱ་
སྔོན་པོ་གསར་བསྒྲིགས་གནང་སྟེ་ཁྲིད་རྒྱུན་སྤེལ་བར་ད་ལྟའི་བར་རྒྱུན་མ་
ཆད་པར་བྱུང་ཡོད།
ཟུར་ལུགས་ཞེས་པ་བོད་ཡུལ་ལྷོ་ཕྱོགས་དྭགས་པོ་ལ་ཐོག་ཟུར་མཁར་
དུ་ སྐུ་འཁྲུངས་ པའི་ཟུར་མཁར་ མཉམ་ ཉིད་ རྡོ་ རྗེའམ་ ཨ་ བོ་ ཆོས་ རྗེས་
[༡༩ ༣༩- ༡༩༧༥]རྒྱུད་བཞི་ལ་དཀའ་འགྲེལ་དང་མཐའ་དཔྱད་
ཀྱི་བསྟན་བཅོས་བརྩམས་པར་འཆད་ཉན་གྱི་རྒྱུན་བསྐྱངས་མཁན་ལ་་་
མཐར་ཕྱིན་གྱི་སློབ་མ་བཞི། བྱིན་རླབས་ཞུགས་ པའི་སློབ་མ་བརྒྱད།
ཤེས་རབས་ཅན་གྱི་སློབ་མ་བཅུ་དྲུག གྲགས་པ་ཐོབ་པའི་སློབ་མ་ཉི་ཤུ་
བྱུང་བ་ལ་སོགས་པ་དེ་དག་ཡིན་ལ། ལྷག་པར་དུ་ཟུར་མཁར་མཉམ་
ཉིད་རྡོ་རྗེའི་ཚ་བོ་ཟུར་མཁར་བློ་གྲོས་རྒྱལ་པོས་[༡༥༠༩— ༡༥༨ ༥]
རྒྱུད་བཞིའི་འགྲེལ་པ་མེས་པོའི་ཞལ་ལུང་དང་། རྒྱུད་བཞི་བཀའ་བསྟན་
འགལ་སྤོང་སོགས་བརྩམས་ནས་འཆད་ཉན་གྱི་རྒྱུན་སྤེལ། ལུགས་དེའི་
ཕྲིན་ལས་པ་གཙོ་བོ་ནི་དེའུ་དམར་བསྟན་འཛིན་ཕུན་ཚོགས་[༡༦༧༢]
དང་། སི་ཏུ་ཆོས་ཀྱི་འབྱུང་གནས་རྣམ་གཉིས་ཡིན་ལ། དེ་ལས་སི་ཏུ་
ཆོས་ཀྱི་འབྱུང་གནས་ཀྱིས་སྤྱི་ལོ་༡༧༥༩ པ་བོད་རབ་བྱུང་བཅུ་གསུམ་པའི་
ཤིང་ཁྱི་ལོར་ཁམས་སྡེ་དགེ་དཔལ་སྤུངས་སུ་ལྔ་རིག་སློབ་གླིང་ཞེས་པ་་་
10



བཙུགས་ནས། དེའི་ནང་དུ་གསོ་རིག་འཆད་ཉན་གནང་བས་སྙན་་་་
གྲགས་ཅན་གྱི་སྨན་པ་མཁས་པ་མང་པོ་ཐོན་པ་དེ་དག་གིས་ཟུར་ལུགས་
ཁྲིད་རྒྱུན་སྤེལ་བ་ད་ལྟའི་བར་དུ་རྒྱུན་མ་ཆད་པར་བྱུང་ཡོད། དིལ་་་
དམར་བས་བོད་ཁམས་ཡོངས་དང་རྒྱ་དཀར་ནག འཇང་ཡུལ་སོགས་
སུ་སྐྱེས་པའི་སྨན་རྫས་ཀྱི་རིགས་རྣམས་ལ་ཞིབ་འཇུག་ལེགས་པར་གནང་
མཐོར་ སྤྱི་ལོ་ ༡༧༣༧པའི་མེ་ ལུག་ ལོར་ བསྟན་ བཅོས་ ཤེལ་ གོང༌ དང༌།
ཤེལ་ཕྲེང་གཉིས་བརྩམས། དེའི་ནང་དུ་སྨན་རྫས་རིགས་མི་འདྲ་བ་ཉིས་
སྟོང་ཉིས་བརྒྱ་གོ་བཞི་ངོས་འཛིན་གནང་སྟེ་རོ་ནུས་ཞུ་རྗེས་ཡོན་ཏན་་་
རྣམས་རེ་རེ་བཞིན་གཏན་འབེབས་བྱས་ཡོད་པ་འདི་ནི་དེང་གི་བར་དུ་
བོད་ཁམས་ཡོངས་ཀྱི་སྨན་པ་རྣམས་ཀྱིས་སྨན་རྫས་ངོས་འཛིན་བྱ་སྐབས་
ཁུངས་གཏུགས་སར་ཆགས་ཡོད་པ་རེད།
དྲུག སྔར་བོད་ཀྱི་སྨན་པའི་གནས་སྟངས།
སྔོན་མར་བོད་དུ་སྨན་པ་ཕལ་ཆེར་གྲྭ་པ་ཡིན་ཞིང་སྨན་ཁང་ཡང་
ཕལ་ཆེ་བ་དགོན་པའི་ནང་དུ་ཡོད་པ་རེད། བོད་ཀྱི་དགོན་པ་ཟེར་བ་དེ་
ཆོས་ལུགས་གཞན་གྱི་ལྷ་ཁང་དང་གཅིག་པར་གོ་ན་འགྲིགས་ཀྱི་མ་རེད།
བོད་ཀྱི་དགོན་པ་ནི་ཆོས་ལུགས་ཀྱི་བྱེད་སྒོ་སྤེལ་ཡུལ་གྱི་ལྷ་ཁང་ཡིན་པ་མ་
ཟད། རིག་གནས་སློབ་ཡུལ་གྱི་སློབ་གྲྭ་དང་། ནད་པ་གསོ་ཡུལ་སྨན་
ཁང་ཡང་དགོན་པའི་ནང་དུ་ཡོད་པ་རེད། དེ་འདྲ་ཡིན་ཙང་བོད་ཡུལ་
སྟོད་སྨད་བར་གསུམ་དུ་གྲོང་ཚོ་རེའི་ནང་ལ་ཆེ་ཆུང་ལ་མ་ལྟོས་པའི་དགོན་
པ་རེ་ཡོད་ལ། དགོན་པ་རེའི་ནང་ལའང་ཆེ་ཆུང་ལ་མ་ལྟོས་པའི་སྨན་
11



བཅོས་བྱེད་ཡུལ་རེ་ཡོད་པ་རེད། སྨན་རྫས་ཕལ་ཆེར་བོད་ཡུལ་རོང་
འབྲོག་གཉིས་སུ་སྐྱེ་ཞིང་ཡོད་སྟབས། དུས་རྒྱུན་མི་རྣམས་ཀྱིས་རྩྭ་སྨན་
ཤིང་སྨན་རྣམས་བཏུས་ཏེ་སྨན་ པའི་ རྩར་སྐྱེལ་འགྲོ་ཞིང་ཡོད་པ་ རེད།
སྤྱིར་བཏང་བོད་ཀྱི་ལུགས་སྲོལ་རྙིང་པ་ལ་ནད་པ་ལ་སྨན་ཡོན་ཕུལ་རྒྱུ་ཡོད་
མེད་གང་ལྟར་ཡང་སྨན་པས་སྨན་སྟེར་སྲོལ་ཆགས་ཡོད་པ་རེད། དེའང་
ནད་པ་དེ་ཕྱུག་པོ་ཞིག་ཡིན་ན་སྨན་མང་ཉུང་ལ་མ་ལྟོས་པ་སྨན་ཡོན་གསེར་
དངུལ་རྟ་ཟོག་སོགས་འབུལ་སྲོལ་ཡོད་པ་དང༌། ནད་པ་དེ་ནོར་རྫས་
འབྲིང་ཙམ་ཡིན་ན་སྨན་ཡོན་གང་འཚམས་ཞིག་ཕུལ་སྲོལ་ཡོད་པ་དང་།
ནད་པ་ཧ་ཅང་དབུལ་པོ་ཡིན་ན་སྨན་ཡོན་ལེན་སྲོལ་ཡོད་མ་རེད། བྱས་
ཙང་སྐབས་དེའི་དུས་ནད་པ་དབུལ་པོ་གང་འདྲ་ཞིག་ཡིན་ཀྱང་སྨན་རིན་
སྤྲོད་མ་ཐུབ་པས་ནད་པ་ཤི་བ་རེད་ཟེར་བ་མི་སྲིད་པ་ཞིག་རེད། དེ་ལྟར་
བོད་ཀྱི་གསོ་རིག་གི་ལོ་ རྒྱུས་མདོར་བསྡུས་ཙམ་ཞིག་ངོ༌སྤྲོད་ སོང་ཞིང་།
བོད་ཀྱི་གསོ་རིག་གི་ལོ་རྒྱུས་རྒྱས་པར་ཤེས་པ་འདོད་ན་ཁོ་བོས་བྲིས་པའི་
གསོ་རིག་སྙིང་ནོར་གཅེས་བཏུས་ལ་བལྟ་བར་བྱའོ། །
12



ལེའུ་གཉིས་པ།
འབྱུང་བ་བཞི་དང་ཉེས་པ་གསུམ་བཤད་པ།
གཅིག འབྱུང་བ་བཞི་བཤད་པ།
བོད་ཀྱི་གསོ་རིག་སློབ་གཉེར་གནང་བ་ལ་ཐོག་མར་འབྱུང་བ་བཞི་
དང་། ཉེས་པ་གསུམ། གདགས་སྲིབས་གཉིས། ཕོ་མོ་མ་ནིང་
གསུམ་བཅས་ཀྱི་ཐ་སྙད་འདི་དག་གོ་བར་བྱ་རྒྱུ་ཧ་ཅང་གལ་ཆེན་པོ་ཞིག་
ཆགས་ཡོད་པ་རེད།	དེའང་འབྱུང་བ་ཞེས་པ་གང་ལ་ཟེར་ཞེ་ན། དེ་
ནི་འདུས་བྱས་ཀྱི་དངོས་པོ་ཐམས་ཅད་སྐྱེ་འཇིག་བྱེད་པའི་རྒྱུའི་གཙོ་བོ་
གཟུགས་ཀྱི་ཆུང་ཐ་ཕྲ་རབ་ཀྱི་རྡུལ་དེ་ལ་ཟེར། དེས་ནི་ཕྱི་སྣོད་ཀྱི་འཇིག་
རྟེན་དང་། ནང་བཅུད་ཀྱི་སེམས་ཅན་ཐམས་ཅད་བསྐྱེད་པར་བྱེད་ཅིང་།
དེ་དག་ཐམས་ཅད་ལའང་ཁྱབ་ཡོད་པ་ཞིག་ཡིན་ཏེ། རྡུལ་རིགས་ཆུང་ཐ་
ལའང་རྡུལ་རྫས་བརྒྱད་འདུས་ཀྱི་གོང་བུ་ཞེས་འབྱུང་བ་བཞིའི་རྡུལ་དེ་དག་
ཚང་ཡོད་པར་ངོས་འཛིན་བྱེད་ཅིང་ཡོད་པ་རེད། ནུས་པ་མི་འདྲ་པའི་
རྡུལ་རིགས་བཞི་པོ་དེ་དག་སོ་སོར་མཚོན་བྱེད་ཀྱི་མིང་ལ། ས་རྡུལ་དང༌།
ཆུ་ རྡུལ། མེ་ རྡུལ། རླུང༌ རྡུལ་ ཞེས་ མིང་ བཏགས་ ཡོད་ པ་ རེད།
13



དེའང་སྲ་མཁྲེགས་ཀྱི་ངོ་བོ་ཅན་ལ་ས་རྡུལ་དང་། བརླན་གཤེར་གྱི་ངོ་བོ་
ཅན་ལ་ཆུ་རྡུལ། དྲོད་ཀྱི་ངོ་བོ་ཅན་ལ་མེ་རྡུལ། བསིལ་ཞིང་གཡོ་བའི་
ངོ་བོ་ཅན་ལ་རླུང་རྡུལ་ཞེས་ཟེར་ཞིང་ཡོད་པ་རེད། རྡུལ་རིགས་བཞི་པོ་
འདི་དག་གི་ནུས་པ་ལ་བརྟེན་ནས་འཇིག་རྟེན་ཁམས་ཀྱི་དངོས་པོ་ཐམས་་
ཅད་སྐྱེ་འཇིག་བྱེད་ཅིང་ཡོད་པ་སྟེ། འབྱུང་བ་འདི་དག་ཕན་ཚུན་ཆ་
སྙོམས་ཞིང་མཐུན་སྦྱོར་དུ་འཕྲད་པ་ན་དངོས་པོ་ཐམས་ཅད་བསྐྱེད་ཅིང་
སྨིན་པར་བྱེད་པ་དང་། འབྱུང་བ་དེ་དག་ཆ་མ་སྙོམས་ཞིང་རྣམ་པ་་
འགལ་འཕྲད་དུ་བྱུང་ན་སྐྱེ་དངོས་ཐམས་ཅད་འཇིག་པའི་རྒྱུ་བྱེད་ཅིང་ཡོད་
པ་རེད། དེའང་བཤད་རྒྱུད་ལས། ས་མེད་མི་འགྲུབ་ཆུ་མེད་སྡུད་མི་
ནུས། །མེ་མེད་མི་སྨིན་རླུང་མེད་འཕེལ་མི་འགྱུར། །ནམ་མཁའ་མེད་པ་
འཕེལ་བའི་གོ་མི་ཕྱེད། ཞེས་གསུངས་པ་ལྟར་རོ། དེ་ལྟར་ཕྱི་སྣོད་ཀྱི་
འཇིག་རྟེན་དང་། ནང་བཅུད་ཀྱི་སེམས་ཅན་ཐམས་ཅད་རང་རང་གི་
བསྐྱེད་བྱེད་འབྱུང་བ་བཞི་ལས་བྱུང་བ་ཞིག་ཡིན་སྟབས། ཕྱི་ནང་གཉིས་
ཀྱི་དངོས་པོ་རྣམས་ཀྱི་ཁམས་ཐམས་ཅད་ཕན་ཚུན་ངོ་བོ་བདག་གཅིག་གི་
འབྲེལ་བ་གྲུབ་ཡོད་པ་སྟེ། ཕྱི་མ་རྒྱུད[ལྷ་ཤ༦༦༣ ཕ༩]ལས། འགྲོ་
བའི་ལུས་འདི་འབྱུང་བ་བཞི་ལས་གྲུབ། །གསོ་བྱའི་ནད་ཀྱང་འབྱུང་བ་
བཞི་ཡིས་བསྐྱེད། །གཉེན་པོའི་སྨན་ཡང་འབྱུང་བཞིའི་ངོ་བོ་ཉིད། །ལུས་
ནད་གཉེན་པོ་བདག་ཉིད་གཅིག་ཏུ་འབྲེལ། ཞེས་གསུངས་པ་ལྟར་རོ།
མིའི་ལུས་རྟེན་འགྲུབ་བྱེད་ཀྱི་ཕ་མའི་ས་བོན་གཉིས་པོ་དེའང་ངོ་བོ་འབྱུང་
བ་བཞི་ལས་མ་འདས་པ་ཞིག་ཡིན་ཞིང་། དེས་བསྐྱེད་པའི་ལུས་འདིའང་
རང་གི་ངོ་བོ་འབྱུང་བ་བཞི་ལས་མ་འདས་པ་ཞིག་ཡིན་པ་བཤད་མ་དགོས་
པ་རེད། ལུས་དེ་ལ་གནོད་བྱེད་ཀྱི་ནད་རིགས་སྣ་ཚོགས་པ་མང་པོ་ཡོད་
14



པ་དེ་དག་ཐམས་ཅད་ཀྱང་ངོ་བོ་འབྱུང་བ་བཞི་ལས་མ་འདས་པ་ཞིག་སྟེ།
ལུས་ལ་གནས་པའི་འབྱུང་བ་བཞིའི་ཁམས་དེ་དག་འགལ་རྐྱེན་སྣ་ཚོགས་
ཀྱིས་ཆ་མ་སྙོམས་པར་བྱས་ཏེ། ལུས་ལ་ཡོད་པའི་འབྱུང་བ་བཞི་པོ་དེ་
དག་གི་ནང་ནས་གང་ཞིག་འཕེལ་བའམ། གང་ཞིག་ཟད་པ། ཡང་ན་
དེ་དག་ཕན་ཚུན་གོ་འཁྲུགས་པའི་རྐྱེན་གྱིས་ནད་སྣ་ཚོགས་འདི་ཡོང་གི་
ཡོད་པ་རེད། དེ་ལྟར་འབྱུང་ཁམས་འཕེལ་ཟད་འཁྲུགས་གསུམ་གྱིས་
མནར་བའི་ནད་རིགས་དེ་དག་ཞི་བར་བྱེད་པ་ལ་ཡང་། དངོས་པོ་་་
གཞན་གྱི་འབྱུང་བའི་ནུས་པ་ལ་བརྟེན་དགོས་པ་ཞིག་སྟེ། དཔེར་ན་
འབྱུང་ བ་ མེའི་ ཁམས་ འཕེལ་ ནས་ ཚ་ བའི་ ནད་ རིགས་ བསྐྱེད་ པ་ ལ།
འབྱུང་བ་ཆུའི་ཁམས་ཀྱི་ནུས་པ་དང་ལྡན་པའི་ཟས་སྤྱོད་སྨན་དཔྱད་རྣམས་
བརྟེན་ནས་ཁམས་སྙོམས་པར་བྱེད་དགོས་ཞིང་ཡོད་པ་དེ་ལ་མདོར་བསྡུས་
ནས་བཤད་ན་གཉེན་པོ་ཞེས་ཟེར། དེར་བརྟེན་ལུས་ནད་གཉེན་པོ་་
གསུམ་ཀ་ངོ་བོ་འབྱུང་བ་བཞི་ལས་མ་འདས་པ་ཞིག་ཡིན་པས་ན། དེ་
དག་ངོ་བོ་བདག་གཅིག་གི་འབྲེལ་བ་གྲུབ་ཡོད་པ་ཞིག་རེད། གཞན་ཡང་
འབྱུང་རྩིས་ལས་འཕྲོས་པའི་འབྱུང་ཁམས་འཕྲོད་སྦྱོར་ཡོང་ཚུལ་དང་།
དེ་དག་གི་ཕན་གནོད་འབྱུང་སྟངས་སྐོར་མང་པོ་ཞིག་ཡོད་པ་དེ་དག་ཞིབ་
པར་ཤེས་པར་འདོད་ན་བོད་ཀྱི་གསོ་རིག་སྙིང་ནོར་གཅེས་བཏུས་ལ་བལྟ་
བར་བྱའོ།
གཉིས། ཉེས་པ་གསུམ་བཤད་པ།
འདིར་ཉེས་པ་གསུམ་ཞེས་པ་རླུང་མཁྲིས་བད་ཀན་གསུམ་ལ་ཟེར་
15



ཞིང་དེའང་འཇམ་མགོན་ཀོང་སྤྲུལ་ཡོན་ཏན་རྒྱ་མཚོས་མཛད་པའི་གསོ་
རིག་ཟིན་ཏིག་གཅེས་བཏུས[དཔལ་ཤ༢ ཕ ༢ པར]ལས། སྤྱིར་སེམས་
ཅན་རྣམས་ཀྱི་རྒྱུད་ལ་རྒྱུ་ཉོན་མོངས་པ་དུག་གསུམ་ཡོད་པའི་དབང་གིས་
འབྲས་བུ་ཉེས་པ་གསུམ་གྱི་ནད་ལྷན་སྐྱེས་སུ་གནས་ཏེ། དེའང་འདོད་
ཆགས་ལས་རླུང་། ཞེ་སྡང་ལས་མཁྲིས་པ། གཏི་མུག་ལས་བད་ཀན།
དེ་དག་གཉིས་རེ་འདྲེས་པ་ལས་ལྡན་པ་དང༌། གསུམ་ཀ་འདྲེས་པ་ལས་
འདུས་པའི་ནད། ཤས་ཆེ་ཆུང་ནད་ཀྱི་དབྱེ་བ་མང་དུ་བྱུང་ཡང་མདོར་
བསྡུས་བཅོས་དགོས་ངེས་པ་ཡོངས་གྲུབ་ཚེའི་ནད་བརྒྱ་རྩ་གཅིག་ ཏུ་
གསུངས། ཞེས་གསུངས་པ་ལྟར་རོ།
འོ་ན་རླུང་མཁྲིས་བད་ཀན་གསུམ་ཞེས་པ་དེའི་མཚན་གཞི་གང་ཞེ་
ན། མིའི་ལུས་ལ་རྒྱུན་ལྡན་གྱི་བྱ་བ་བྱེད་པའི་རྫས་རིགས་གཙོ་བོའི་ཆ་
ནས་དབྱེ་ན་གསུམ་ཡོད་པ་དེ་ལ་ཟེར་ཞིང་ཡོད་པ་རེད།།
རླུང་བཤད་པ། རླུང་ཞེས་པ་གཡོ་བའི་བདག་ཉིད་ཅན་ཏེ་
མིའི་ལུས་རྟེན་གྲུབ་པ་ལ་མེད་དུ་མི་རུང་བའི་ཆ་ཤས་ཞིག་སྟེ། དབུགས་
འབྱིན་རྔུབ་དང་། ལུས་འགུལ་བསྐྱོད། - ཤུགས་འབྱིན་པ།། - ཁམས་
སྨིན་པ། དབང་པོ་གསལ་བར་བྱེད་པ་སོགས་ཐུན་མོང་གི་ནུས་པ་དང་།
གལ་ཏེ་རླུང་སྦྱོང་ནས་ལས་སུ་རུང་བ་བྱུང་ན་ཐུན་མོང་མ་ཡིན་པའི་ཡོན་
ཏན་ལུས་ལ་བདེ་དྲོད་འབར་བ་དང་། སེམས་ལ་ཉམས་རྟོག་སྐྱེ་བ།
འཆི་མེད་ཚེའི་གོ་འཕང་བརྙེས་པ་སོགས་བསམ་གྱིས་མི་ཁྱབ་པའི་ནུས་པ་
མང་པོ་ཞིག་ཐོབ་ཐུབ་ཅིང་ཡོད་པ་རེད། རླུང་ལ་དབྱེ་ན་ལུས་ཀྱི་ཆ་
ཐམས་ཅད་ལ་ལས་རིགས་མི་འདྲ་བ་བྱེད་པའི་ལས་ཀྱི་རླུང་དང་། ཤེས་
པའི་རྟེན་བྱེད་ཅིང་དབང་པོ་གསལ་བར་བྱེད་པའི་ཡེ་ཤེས་ཀྱི་རླུང་སྟེ་་
༡
16



རིགས་གཉིས་ཡོད་པ་དང་། ལས་ཀྱི་སྒོ་ནས་དབྱེ་ན་སྲོག་འཛིན། རྐྱེན་
རྒྱུ། ཁྱབ་བྱེད། མེ་མཉམ། ཐུར་སེལ་དང་རྣམ་པ་ལྔ་ཡོད་པ་དེ་དག་
སོ་སོའི་བྱེད་ལས་འོག་ཏུ་འཆད་དོ།
༢ མཁྲིས་པ་བཤད་པ། འདི་ནི་ལུས་ཀྱི་དོན་སྣོད་ཀྱི་ཡ་གྱལ་
མཁྲིས་པ་དང་མིང་གཅིག་ཀྱང་དོན་ཧ་ཅང་ཐ་དད་པ་སྟེ། འདིར་མཁྲིས་
པ་ཞེས་པ་ལུས་ཀྱི་ཆ་ཐམས་ཅད་ལ་གནས་པའི་མེ་དྲོད་ཀྱི་མིང་ཡིན། མེ་
དྲོད་ནི་ལུས་ཀྱི་ཆ་ཤས་གལ་ཆེ་ཤོས་ཞིག་སྟེ། མདོར་བསྡུས་ན་མེ་དྲོད་ནི་
མིའི་ཚེ་སྲོག་གི་རྟེན་གཞི་ཡིན་ཏེ། དེས་ནི་ལུས་ཀྱི་སྟོབས་དང་གཟི་
མདངས་འཕེལ་བར་བྱེད་པའི་རྒྱུ་གཙོ་བོར་བྱེད་ཅིང་། ལུས་རྒས་པའི་
དུས་སུ་ལུས་དྲོད་ཉམས་ཤིང་གཟི་མདངས་ཟད་འགྲོ་ཞིང་ཡོད་པ་རེད།
མེ་དྲོད་དེའི་རྟེན་གཙོ་བོ་ཕོ་བ་དང་། གཞན་ཡང་ལུས་ཟུངས་བདུན་པོ་
སོ་སོ་དང༌། ཁྱད་པར་ཁྲག་ལ་བརྟེན་ནས་དྭངས་སྙིགས་འབྱེད་ཅིང་།
གཟི་མདངས་འཕེལ་བ་དང་ཚེ་སྲོག་བརྟན་པར་བྱེད་ཅིང་ཡོད་པ་རེད།
དེ་ཉིད་བྱེད་ལས་ཀྱི་སྒོ་ནས་དབྱེ་ན་འཇུ་བྱེད་དང་། མདངས་བསྒྱུར།
སྒྲུབ་བྱེད། མཐོང་བྱེད། མདོག་གསལ་ཏེ་ལྔ་ཡོད་པ་རེད།
༣ བད་ཀན་བཤད་པ། བད་ཀན་ཞེས་པ་ལུས་ཀྱི་ཆ་ཐམས་
ཅད་ལ་ཡོད་པའི་བརླན་གཤེར་གྱི་རིགས་ཐམས་ཅད་ཀྱི་སྤྱི་མིང་སྟེ། དེ་
ལ་བྱེད་ལས་ཀྱི་སྒོ་ནས་དབྱེ་ན་རྟེན་བྱེད་དང༌། མྱགས་བྱེད། མྱོང་
བྱེད། ཚིམ་བྱེད། འབྱོར་བྱེད་བཅས་དབྱེ་བ་ལྔ་ཡོད་ཅིང་། འདི་
དག་སོ་སོའི་བྱེད་ལས་དང་ནུས་པ་འོག་ཏུ་ལུས་ཀྱི་རྣམ་བཞག་སྐབས་སུ་
བཤད་དོ། དེ་ལྟར་རླུང་མཁྲིས་བད་ཀན་གསུམ་པོ་དེ་དག་རྣམ་པ་གཞན་
དུ་མ་གྱུར་པ་རང་བཞིན་དུ་གནས་ན་ལུས་ཁམས་ བདེ་ཐང་གི་རྒྱུ་དང༌།
17



རྐྱེན་གང་ཞིག་གིས་དེ་དག་འཕེལ་ཟད་འཁྲུགས་གསུམ་གྱི་རྣམ་པར་གྱུར་ན་
རླུང་མཁྲིས་བད་ཀན་ཞེས་པ་ནད་ཀྱི་ངོ་བོ་ཡིན་ནོ།
གཞན་ཡང་བོད་སྨན་གྱི་གཞུང་དུ་དངོས་པོའི་ནུས་པ་ལ་ཕོ་མོ་མ་
ནིང་གསུམ་ཡོད་པར། ཕོ་ཞེས་པ་དྲང་ཕྱོགས་ཀྱི་ནུས་པ་མཚོན་པའི་མིང་
དང་། མོ་ཞེས་པ་ལྡོག་ཕྱོགས་ཀྱི་ནུས་པ་མཚོན་པའི་མིང༌། མ་ནིང་
ཞེས་པ་དེ་གཉིས་གང་གི་ཕྱོགས་སུའང་མ་གཏོགས་པའི་དབུས་ཕྱོགས་ཀྱི་
ནུས་པ་མཚོན་པའི་ཐ་སྙད་བཏགས་ཡོད་པ་དང་། དེའང་བསྡུས་ན་ཕོ་
མོ་གཉིས་ཀྱི་ཁོངས་སུ་བསྡུས་ནས་དྲང་ཕྱོགས་ཕོའི་ནུས་པ་མཚོན་པའི་མིང་
ལ་གདགས་དང་། ལྡོག་ཕྱོགས་མོའི་ནུས་པ་མཚོན་པའི་མིང་ལ་སྲིབས་
ཟེར་ཞིང་ཡོད་པ་རེད། གདགས་དང་སྲིབས་ཟེར་བ་འདི་ལ་སྐབས་ཐོབ་
ལ་ བརྟེན་ ནས་ གོ་ བ་ མང་ པོ་ ཡོད་ པ་ སྟེ། དེའང་ གདགས་ ཟེར་ ནི
༡ཉིན་མོ་དང༌། ༢ ཕོ། ༣ དྲོད། ༩ཉིན་ཕྱོགས། ༥ སྣང་བ་བཅས་
ལ་ཟེར་ཞིང་ ཡོད་ པ་ དང་། སྲིབས་ཟེར་ན ༡ མཚན་མོ། ་༢ མོ།
༣ བསིལ་ཊསྲིབས་ཕྱོགས། ༥མུན་པ་བཅས་ལ་ཟེར་བཞིན་ཡོད་པ་
རེད། །
18



ལེའུ་གསུམ་པ།
རྩ་རྒྱུད་སྡོང་འགྲེལ་བཤད་པ།
བོད་ཀྱི་གསོ་བ་རིག་པའི་གཞུང་ལུགས་ཀྱི་སྙིང་པོ་ལྟ་བུ་ནི་གསོ་རིག་
རྒྱུད་བཞི་འདི་ཉིད་ཡིན་ཞིང་། དེའང་དཔལ་ལྡན་རྒྱུད་བཞིའི་རྩ་བའི་
སྙིང་པོ་རྣམས་མདོར་ཧྲིལ་གྱིས་དྲིལ་ན་ཤོ་ལོ་ཀ་གཅིག་གི་ནང་དུ་འདུས་
ཡོད་དེ། རྩ་རྒྱུད་ལས།
རྩ་བ་གསུམ་ལ་འདྲིལ་བའི་སྡོང་པོ་དགུ། །
གྱེས་པའི་ཡལ་ག་བཞི་བཅུ་རྩ་བདུན་སྟེ། །
ལོ་འདབ་ཉིས་བརྒྱ་རྩ་བཞི་རྒྱས་པ་ཡི། །
གསལ་བའི་མེ་ཏོག་འབྲས་བུ་ལྔ་རུ་སྨིན། །
ཞེས་གསུངས་པ་འདི་ལ་རྒྱས་པར་འགྲེལ་ན་གསོ་རིག་རྒྱུད་བཞི་པོ་
ཐམས་ཅད་དང་དེའི་འགྲེལ་བཤད་ཐམས་ཅད་ཀྱི་ནང་དོན་གཙོ་བོ་དོན་
འདི་ལ་མ་འདུས་པ་མེད་ཀྱང་། ད་ལན་འདིའི་སྙིང་དོན་མདོར་བསྡུས་
པ་ཞིག་མྱ་ངན་མེད་པའི་ལྗོན་ཤིང་དང་སྦྱར་ནས་ལུས་ཀྱི་གནས་ལུགས་
དང་། ནད་ཀྱི་རྒྱུ་རྐྱེན། གཉེན་པོའི་རྣམ་གྲངས་རྣམས་ངོ་སྤྲོད་ཞུ་བ་
ལ།
19



གཅིག གནས་ལུགས་ནད་གཞིའི་རྩ་བ།
དེའང་ཐོག་མར་སྨན་དཔྱད་འཇུག་པའི་ཡུལ་ལུས་ཀྱི་གནས་ལུགས་
མཚོན་པའི་རྩ་བ་འདི་ལ་དབྱེ་ན་གཉིས་ཏེ། ནད་དང་ལུས་ཟུངས་དྲི་མ་
གསུམ་པོ་སོ་སོ་རང་གི་ལྡང་ཚད་ལས་མ་འདས་ཞིང་རྣམ་པ་གཞན་དུ་མ་
གྱུར་པར་ལུས་ཆུ་ལྟར་གནས་པའི་སྡོང་པོ་དང༌། ནད་དང་ལུས་ཟུངས་
དྲི་མ་གསུམ་པོ་འཕེལ་ཟད་འཁྲུགས་གསུམ་གྱིས་རྣམ་པ་གཞན་དུ་གྱུར་ཏེ་
ལུས་འཇོམས་པ་བྱེད་པར་ལུས་ཆབ་རོམ་ལྟར་གཱནས་པའི་སྡོང་པོ་གཉིས་སོ།
ཀ རྣམ་པ་མ་གྱུར་པ་ལུས་ཀྱི་སྡོང་པོ།
རྣམ་པ་མ་གྱུར་པ་ལུས་ཆུ་ལྟར་གནས་པའི་སྡོང་པོ་འདི་ལ་ཡལ་ག་
རྣམ་པ་གསུམ་ཡོད་པ་ལས་དང་པོ་ནད་ཀྱི་ཡལ་ག་ཞེས་པ་རླུང་མཁྲིས་བད་
ཀན་གསུམ་མཚོན་བྱེད་དང་། གཉིས་པ་ལུས་ཟུངས་བདུན་མཚོན་བྱེད།
གསུམ་པ་དྲི་མ་གསུམ་མཚོན་བྱེད་བཅས་ཡིན་ནོ།
1. ནད་ཀྱི་ཡལ་ག ལུས་གནས་པར་བྱེད་པའི་ནད་ཀྱི་ཡལ་ག་
འདི་ལ་ལོ་མ་བཅོ་ལྔ་ཡོད་པ་ནི་རླུང་རིགས་ལྔ་དང༌། མཁྲིས་པ་རིགས་ལྔ།
བད་ཀན་རིགས་ལྔ་བཅས་མཚོན་བྱེད་དོ། དེ་ལས་དང་པོ་རླུང་གི་ལོ་མ་
ལྔ་ནི། ༡རླུང་སྲོག་འཛིན་སྤྱི་བོར་གནས་པའི་ལོ་མ། ༣ རླུང་གྱེན་རྒྱུ་
བྲང་ལ་གནས་པའི་ལོ་མ། ༣ རླུང་ཁྱབ་བྱེད་སྙིང་ལ་གནས་པའི་ལོ་མ།
རླུང་མེ་མཉམ་ཕོ་བ་ལ་གནས་པའི་ལོ་མ། ༥ རླུང་ཐུར་སེལ་གཞང་ལ་
གནས་ པའི་ ལོ་ མ་ དང༌ ལྔའོ། ། གཉིས་ པ་ མཁྲིས་ པའི་ ལོ་ མ་ ལྔ་ ནི།
20



མོ་
པའི་ ལོ་ མ།
༦མཁྲིས་པ་འཇུ་བྱེད་ཕོ་བའི་གནས་ཞུ་དང་མ་ཞུ་བའི་བར་ན་གནས་པའི་
མ། ༧མཁྲིས་ པ་ མདངས་ བསྒྱུར་ མཆིན་ པ་ ལ་ གནས་ པའི་ ལོ་ མ།
༨ མཁྲིས་པ་སྒྲུབ་བྱེད་སྙིང་ལ་གནས་པའི་ལོ་མ། ༩ མཁྲིས་པ་མཐོང་
བྱེད་མིག་ལ་གནས་པའི་ལོ་མ། ༠མཁྲིས་པ་མདོག་གསལ་པགས་པ་ལ་
གནས་ པའི་ ལོ་ མ་ དང༌ ལྔའོ། ། གསུམ་ པ་ བད་ ཀུན་ གྱི་ ལོ་ མ་ ལྔ་ ནི།
༡༡བད་ཀན་རྟེན་བྱེད་བྲང་ལ་གནས་པའི་ལོ་མ། ༡༢ བད་ཀན་མྱག་
བྱེད་ཕོ་བ་ལ་གནས་པའི་ལོ་མ། ༡༣བད་ཀན་མྱོང་བྱེད་ལྕེ་ལ་གནས་
༡༩ བད་ ཀན་ ཚིམ་ བྱེད་ མགོ་ ལ་ གནས་ པའི་ ལོ་ མ།
༡༥བད་ཀན་འབྱོར་བྱེད་ཚིག་མིག་ཀུན་ལ་གནས་པའི་ལོ་མ་དང་ལྔ་བཅས་
བཅོ་ལྔའོ།
2. ལུས་ཟུངས་ཀྱི་ཡལ་ག ལུས་སྨིན་པར་བྱེད་པ་ལུས་ཟུངས་ཀྱི་
ཡལ་ག་ལ་ལོ་མ་བདུན་ཡོད་པར། ༡༦ཟས་ཀྱི་བཅུད་ཐོག་མ་དྭངས་མའི་
ལོ་མ། ༡༧དྭངས་མའི་དྭངས་མ་ཁྲག་གི་ལོ་མ། ༡༨ཁྲག་གི་དྭངས་མ་
ཤའི་ལོ་མ། ༡༩ཤའི་དྭངས་མ་ཚིལ་གྱི་ལོ་མ། ༢༠ཚིལ་གྱི་དྭངས་མ་
རུས་པའི་ལོ་མ། ༢ ༡རུས་པའི་དྭངས་མ་རྐང་གི་ལོ་མ། ༢༢ རྐང་གི་
དྭངས་མ་ཁུ་བའི་ལོ་མ་དང་བདུན་ནོ།
3. དྲི་མའི་ཡལ་ག ལུས་ཟུངས་དྭངས་པར་བྱེད་པ་དྲི་མའི་ཡལ་
ག་ལ་ལོ་མ་གསུམ་ཡོད་པར། '༢ ༣ དྲི་མ་བཤང་གི་ལོ་མ། ༢ ༩ དྲི་མ་
གཅིན་གྱི་ལོ་མ། ༢ ༥དྲི་མ་རྡུལ་གྱི་ལོ་མ་དང་གསུམ་བཅས་བསྡོམས་པས་
ལོ་འདབ་ཉེར་ལྔ་ནི་ནད་མེད་པའི་ལུས་ཁམས་བདེ་ཐང་ཅན་གྱི་གནས་
ལུགས་ཡིན་ནོ།
21



ཁ རྣམ་པ་གྱུར་པ་ནད་ཀྱི་སྡོང་པོ།
ལུས་འཇོམས་པར་བྱེད་པ་ནད་ཀྱི་སྡོང་པོ་ལ་ཡལ་ག་རྣམ་པ་དགུ་
ཡོད་པ་ནི། ནད་ཀྱི་རྒྱུ་རྐྱེན་དང་འཇུག་སྒོ་རྣམས་མཚོན་བྱེད་ཡིན་ནོ།
4. རྒྱུའི་ཡལ་ག ནད་སྐྱེད་པར་བྱེད་པའི་རྒྱུའི་ཡལ་ག་ལ་ལོ་མ་
གསུམ་ ཡོད་ པར། ༢༦རྒྱུ་ འདོད་ ཆགས་ ཀྱིས་ རླུང༌ སྐྱེད་ པའི་ ལོ་ མ།
༢༧རྒྱུ་ཞེ་སྡང་གིས་མཁྲིས་པ་སྐྱེད་པའི་ལོ་མ། ༢༨ རྒྱུ་གཏི་མུག་གིས་
བད་ཀན་སྐྱེད་པའི་ལོ་མ་དང་གསུམ་མོ།
5. རྐྱེན་གྱི་ཡལ་ག ནད་སྐྱེད་པའི་རྐྱེན་མཚོན་པའི་ཡལ་ག་ལ་ལོ་
མ་ བཞི་ ཡོད་ པར། ༢༩དུས་ དམན་ ལྷག་ ལོག་ པ་ མཚོན་ པའི་ལོ་མ།
༣༠གདོན་གློ་བུར་བ་མཚོན་པའི་ལོ་མ། ༣ ༡ཟས་དམན་ལྷག་ལོག་པ་
མཚོན་པའི་ལོ་མ།་ ༣༢ སྤྱོད་ལམ་དམན་ལྷག་ལོག་པ་མཚོན་པའི་ལོ་མ་
དང་བཞིའོ།
6. འཇུག་སྒོའི་ཡལ་ག ནད་ཀྱི་འཇུག་སྒོ་མཚོན་པའི་ཡལ་ག་ལ་
ལོ་མ་དྲུག་ཡོད་པར། ༣༣ པགས་ལ་གྲམ་པའི་ལོ་མ། ༣༤ ཤ་ལ་རྒྱས་
པའི་ལོ་མ། ༣༥རྩ་རུ་རྒྱུ་བའི་ལོ་མ། ༣༦རུས་ལ་ཞེན་པའི་ལོ་མ།
༣༧དོན་ལ་བབས་པའི་ལོ་མ། ༣༨ སྣོད་དུ་ལྷུང་བའི་ལོ་མ་དང་དྲུག་གོ
7. གནས་ཀྱི་ཡལ་ག ནད་སོ་སོའི་གནས་མཚོན་པའི་ཡལ་ག་ལ་
ལོ་མ་གསུམ་ཡོད་པར།་ ༣ེབད་ཀན་ཀླད་པ་ལ་བརྟེན་སྟོད་ན་གནས་
པའི་ལོ་མ། ༩༠ མཁྲིས་པ་མཆིན་མཁྲིས་ལ་རྟེན་བར་ན་གནས་པའི་ལོ་མ།
༩༡རླུང་ནི་དཔྱི་རྐེད་ལ་བརྟེན་སྨད་ན་གནས་པའི་ལོ་མ་དང་གསུམ་མོ།
22



མ།
8. ལམ་གྱི་ཡལ་ག ནད་སོ་སོར་རྒྱུ་བའི་ལམ་མཚོན་པའི་ཡལ་ག་
ལ་ ལོ་ མ་ བཅོ་ལྔ་ ཡོད་ པར་ དང་ པོ་ རླུང་ ལམ་ མཚོན་ པའི་ལོ་ མ་ ལྔ་ནི།
ང ༢ རླུང་ ལུས་ ཟུངས་ བདུན་ གྱི་ ནང༌ ནས་ རུས་ པ་ ལ་ རྒྱུ་ བའི་ ལོ་
༩ ༣རླུང་དབང་པོ་ལྔའི་ནང་ནས་རྣ་བ་ལ་རྒྱུ་བའི་ལོ་མ། ་༩ ཊརླུང་པགས་
པའི་རེག་བྱའི་དབང་པོ་ལ་རྒྱུ་བའི་ལོ་མ།	༩ ༥རླུང་དོན་རྣམས་ཀྱི་ནང་
ནས་སྙིང་སྲོག་ལ་རྒྱུ་བའི་ལོ་མ། ༩༦རླུང་སྣོད་རྣམས་ཀྱི་ནང་ནས་ལོང་
ལ་རྒྱུ་བའི་ལོ་མ་དང་ལྔ། །གཉིས་པ་མཁྲིས་པ་རྒྱུ་ལམ་མཚོན་པའི་ལོ་མ་ལྔ་
ནི། ༩༧མཁྲིས་པ་ལུས་ཟུངས་རྣམས་ཀྱི་ནང་ནས་ཁྲག་ལ་རྒྱུ་བའི་ལོ་མ།
༩༨ མཁྲིས་པ་དྲི་མ་རྣམས་ཀྱི་ནང་ནས་རྡུལ་ལ་རྒྱུ་བའི་ལོ་མ། ༤༩དབང་
པོ་རྣམས་ཀྱི་ནང་ནས་མིག་ལ་རྒྱུ་བའི་ལོ་མ། ༥༠དོན་རྣམས་ཀྱི་ནང་
ནས་མཆིན་པ་ལ་རྒྱུ་བའི་ལོ་མ། ༥༡ སྣོད་རྣམས་ཀྱི་ནང་ནས་མཁྲིས་པ་
ལ་རྒྱུ་བའི་ལོ་མ་དང་ལྔའོ། །གསུམ་པ་བད་ཀན་རྒྱུ་བའི་ལམ་མཚོན་པའི་ལོ་
མ་ལྔ་ནི། ༥༢ བད་ཀན་ལུས་ཟུངས་རྣམས་ཀྱི་ནང་ནས་དྭངས་མ། ཤ།
ཚིལ། རྐང་། ཁུ་བ་བཅས་ལ་རྒྱུ་བའི་ལོ་མ། ༥༣བད་ཀན་དྲི་མ་
རྣམས་ཀྱི་ནང་ནས་བཤང་གཅི་ལ་རྒྱུ་བའི་ལོ་མ། ༥༩དབང་པོ་རྣམས་ཀྱི་
ནང་ནས་ལྕེ་ལ་རྒྱུ་བའི་ལོ་མ། ༥༥དོན་རྣམས་ཀྱི་ནང་ནས་གློ་མཆེར་
མཁལ་མ་ལ་རྒྱུ་བའི་ལོ་མ། ༥༦སྣོད་རྣམས་ཀྱི་ནང་ནས་ཕོ་བ་དང་།
ལྒང་པ་ལ་རྒྱུ་བའི་ལོ་མ་ལྔ་བཅས་བཅོ་ལྔའོ།
9. ལྡང་དུས་ཀྱི་ཡལ་ག ལྡང་བའི་དུས་མཚོན་པའི་ཡལ་ག་ལ་ལོ་
མ་དགུ་ཡོད་པ་ལ་དང་པོ་ན་སོའི་ལོ་མ་གསུམ་ནི། ༥༧རྒས་པ་རླུང་མི་
རླུང་ནད་དང་འཕྲད་ཚེ་ན་སོས་ཉེན་པའི་ལོ་མ།་ ༥༨ དར་མ་མཁྲིས་པའི་
མི་མཁྲིས་ཚད་དང་འཕྲད་ཚེ་ན་སོས་ཉེན་པའི་ལོ་མ། ༥༩བྱིས་པ་བད་
23



ཐོ་ རངས་ ལྡང་
ཀན་མི་ལ་བད་ཀན་གྲང་ནད་དང་འཕྲད་ཚེ་ན་སོས་ཉེན་པའི་ལོ་མ་དང་
གསུམ་མོ། ། གཉིས་པ་ཡུལ་གྱི་ལོ་མ་གསུམ་ནི། ༦༠ངད་ཅན་གྲང་བ་
རླུང་གིས་ཉེན་པའི་ཡུལ་གྱི་ལོ་མ། ༦༡སྐམ་ས་ཚ་གདུང་ཆེ་བ་མཁྲིས་
པས་ཉེན་པའི་ཡུལ་གྱི་ལོ་མ། ༦༣རླན་ཅན་སྣུམ་པ་བད་ཀན་གྱིས་ཉེན་
པའི་ཡུལ་ གྱི་ལོ་མ་དང་གསུམ་མོ། ། གསུམ་ པ་ དུས་ ཀྱི་ལོ་ མ་ གསུམ་ནི།
༦༣རླུང་ ནད་ དབྱར་ དུས་ དགོང་ དང་
བའི་ ལོ་
མ།
༦༩མཁྲིས་པ་སྟོན་དུས་ཉིན་གུང་མཚན་གུང་ལྡང་བའི་ལོ་མ།	༦༥བད་
ཀན་དཔྱིད་དུས་སྲོད་དང་སྔ་དྲོ་ལྡང་བའི་ལོ་མ་བཅས་དགུའོ།
10. འབྲས་བུའི་ཡལ་ག ནད་ཀྱི་འབྲས་བུ་སྲོག་གཅོད་ནད་དགུ་
མཚོན་པའི་ཡལ་ག་ལ་ལོ་མ་དགུ་ཡོད་པར། ༦༦ཚེ་ལས་བསོད་ནམས་ཏེ་
འཚོ་བའི་རྒྱུ་གསུམ་ཟད་པའི་ལོ་མ། ༦༧ནད་ཚ་གྲང་གཉིས་གཉིས་་
འདོམས་པར་གཅིག་བཅོས་ན་གཅིག་སྐྱེས་པས་གཉེན་པོ་ཀུན་མི་ལེན་པའི་
ཕྱིར་ན་འདུ་བ་གཤེད་དུ་བབས་པའི་ལོ་མ། ༦༨ ཚ་བའི་ནད་ལ་དྲོད་
བརྟེན་པའམ་གྲང་བའི་ནད་ལ་བསིལ་བརྟེན་པ་སྟེ་སྦྱོར་བ་མཚུངས་པའི་ལོ་
མ། ༦གཉེན་པའི་གནད་རྣམས་སུ་ནད་དམ་མཚོན་ཕོག་པ་གནད་དུ་
བབས་པའི་ལོ་མ། ༧༠རླུང་ནད་བཅོས་ཕྱིས་ཏེ་དུས་ལས་འདས་པས་
སྲོག་གི་རྟེན་གྱེན་རྒྱུའི་རླུང་ཟད་ཅིང་ཆད་པ་སྟེ། དུས་འདས་རླུང་ནད་
སྲོག་རྟེན་ཆད་པའི་ལོ་མ། ༧ ༡ ཚ་བའི་ནད་བཅོས་ཕྱིས་པས་ཚ་བ་ལ་
ལས་འདས་པའི་ལོ་མ། ༧༢ གྲང་བའི་ནད་བཅོས་ཕྱིས་བས་གྲང་ནད་
གཏིང་མཁར་བའི་ལོ་མ། ༧༢ལུས་ཀྱི་ཟུངས་ཟད་པས་སྨན་དཔྱད་མི་
ཐུབ་པའི་ལོ་མ།་ ༧/༩འབྱུང་པོ་སོགས་གདོན་གྱིས་བླ་ཁྱེར་བས་རྣམ་པ་
འཚེར་བའི་ལོ་མ་དང་དགུའོ།
24



11. ལྡོག་རྒྱུའི་ཡལ་ག ལྡོག་རྒྱུ་སྟེ་ནད་གང་དེ་ཉིད་བཅོས་པའི་
རྐྱེན་གྱིས་ནད་རང་ཉིད་ཞི་ཞིང་ནད་གཞན་ཞིག་ཏུ་ལྡོག་པ་དང༌། རང་
མ་ཞི་ནས་གཞན་དུ་ལྡོག་པར་མཚོན་པའི་ཡལ་ག་ལ་ལོ་མ་བཅུ་གཉིས་ཡོད་
པ་ལས། དང་པོ་རང་ཞི་གཞན་དུ་ལྡོག་པའི་ལོ་མ་དྲུག་ནི།	༧༥རླུང་
བཅོས་པས་རླུང་ཞི་ནས་མཁྲིས་པར་ལྡོག་པའི་ལོ་མ། ༧༦རླུང་བཅོས་
པས་རླུང་ཞི་ནས་བད་ཀན་དུ་ལྡོག་པའི་ལོ་མ། ༧༧མཁྲིས་པ་བཅོས་པས་
མཁྲིས་པ་ཞི་ནས་རླུང་དུ་ལྡོག་པའི་ལོ་མ། ༧༨ མཁྲིས་པ་བཅོས་པས་
མཁྲིས་པ་ཞི་ནས་བད་ཀན་དུ་ལྡོག་པའི་ལོ་མ། ༧༩བད་ཀན་བཅོས་པས་
བད་ཀན་ཞི་ནས་རླུང་དུ་ལྡོག་པའི་ལོ་མ། ༨༠བད་ཀན་བཅོས་པས་བད་
ཀན་ཞི་ནས་མཁྲིས་པར་ལྡོག་པའི་ལོ་མ་དང་དྲུག་གོ ། གཉིས་པ་རང་མ་
ཞི་གཞན་དུ་ལྡོག་པའི་ལོ་མ་དྲུག་ནི། ༨ ༡རླུང་བཅོས་པས་རླུང་མ་ཞི་
བར་མཁྲིས་པར་ལྡོག་པའི་ལོ་མ། ༨༣ རླུང་བཅོས་པས་རླུང་མ་ཞི་བར་
བད་ཀན་དུ་ལྡོག་པའི་ལོ་མ། ༨ ༣མཁྲིས་པ་བཅོས་པས་མཁྲིས་པ་མ་ཞི་
བར་རླུང་དུ་ལྡོག་པའི་ལོ་མ། ༨༩ མཁྲིས་པ་བཅོས་པས་མཁྲིས་པ་མ་ཞི་
བར་བད་ཀན་དུ་ལྡོག་པའི་ལོ་མ། ༨ ༥བད་ཀན་བཅོས་པས་བད་ཀན་མ་
ཞི་བར་རླུང་དུ་ལྡོག་པའི་ལོ་མ། ། ༨༦བད་ཀན་བཅོས་པས་བད་ཀན་མ་
ཞི་བར་མཁྲིས་པར་ལྡོག་པའི་ལོ་མ་དང་བཅུ་གཉིས་སོ།
12. མདོར་དོན་གྱི་ཡལ་ག མདོར་དོན་མཚོན་པའི་ཡལ་ག་ལ་ལོ་
མ་གཉིས་ཡོད་པ་ལས། ༨༧རླུང་དང་བད་ཀན་གྲང་བ་ཆུའི་རང་བཞིན་
དུ་བསྟན་པའི་ལོ་མ། ༨༨ ཁྲག་དང་མཁྲིས་པ་ཚ་བ་མེ་རུ་བསྟན་པའི་ལོ་
མ་གཉིས་སོ།
དེ་ལྟར་ལུས་ཀྱི་སྡོང་པོ་ལ་ཡལ་
ལ་ག་གསུམ།
ལོ་མ་ཉེར་ལྔ། ནད་
25



ཀྱི་སྡོང་པོ་ལ་ཡལ་ག་དགུ ། ལོ་འདབ་རེ་གསུམ་སྟེ་བསྡོམས་པས་གནས་
ལུགས་ནད་གཞིའི་རྩ་བ་འདི་ལ་ སྡོང་པོ་གཉིས། ཡལ་ག་བཅུ་གཉིས།
ལོ་མ་གྱ་བརྒྱུད་དུ་བསྟན་ཏོ།
གཉིས། ངོས་འཛིན་རྟགས་ཀྱི་རྩ་བ།
གསོ་ཡུལ་གང་ཞིག་ལ་སྨན་དཔྱད་འཇུག་པར་བྱེད་པའི་ཐོག་མར་
ནད་ངོས་འཛིན་དགོས་ཕྱིར་ངོས་འཛིན་རྟགས་ཀྱི་རྩ་བ་ལ་བསླབ་དགོས་སོ།
དེའང་ནད་དང་རྟགས་གཉིས་མེ་དང་དུ་བའི་ཚུལ་དུ་རྒྱུ་འབྲས་ཀྱི་འབྲེལ་
བ་གྲུབ་པར་མཚོན་པའི་ངོས་འཛིན་རྟགས་ཀྱི་རྩ་བ་འདི་ལ། ནད་དང་
ལུས་ཟུངས་དྲི་མ་གསུམ་པོའི་གནས་ལུགས་དང་ལྡང་ཚད་སོགས་བརྟག་
པར་མིག་གིས་བལྟ་བ་ལྕེ་དང་ཆུ་མཚོན་པའི་སྡོང་པོ་དང༌། ལུས་ཀྱི་
གནས་ལུགས་རྣམས་སྨན་པ་ལ་བརྡ་སྦྱོར་པའི་འཕྲིན་པ་ལྟ་བུ་ནི་རྩ་ཡིན་
པས་སོར་མོས་རེག་པ་རྩ་ལ་བརྟག་པ་མཚོན་པའི་སྡོང་པོ། རྒྱུ་འབྲས་
འགལ་བ་མི་འབྱུང་པའི་ཕྱིར་ནད་བྱུང་བའི་རྒྱུ་རྐྱེན་དང་། ཡུལ་དུས་
རྣམས་འདྲི་ཞིང་བརྟག་པར་མཚོན་པའི་སྡོང་པོ་དང་གསུམ་མོ།
ག་ལྟ་བའི་སྡོང་པོ།
མིག་གིས་བལྟ་བའི་སྡོང་པོ་འདི་ལ་ལྕེ་ལ་བརྟག་པ་མཚོན་པའི་ཡལ་
ག་དང༌། ཆུ་ལ་བརྟག་པ་མཚོན་པའི་ཡལ་ག་སྟེ་གཉིས་ཡོ་
13. ལྕེ་ལ་བལྟ་བའི་ཡལ་ག་ ལྕེ་ལ་བལྟ་བའི་ཡལ་ག་འདི་ལ་ལོ་མ་
གསུམ་ཡོད་པ་ལས། ༨ྋརླུང་ལྕེ་དམར་ཞིང་སྐམ་ལ་རྩུབ་པའི་ལོ་མ།
གཉིས་ཡོད་པ་ལ།
26



ང
༠ མཁྲིས་ལྕེ་བད་ཀན་སྐྱ་སེར་མཐུག་པོས་གཡོག་པའི་ལོ་མ། ༩༡བད་
ཀན་སྐྱ་གླེག་མདངས་མེད་འཇམ་ལ་རློན་པར་བསྟན་པའི་ལོ་མ་དང་གསུམ་
མོ།
14. ཆུ་ལ་བལྟ་བའི་ཡོལ་ག ཆུ་ལ་བལྟ་བའི་ཡལ་ག་ལ་ལོ་མ་
གསུམ་ཡོད་པ་ལས། ༩༢ རླུང་གི་ཆུ་ནི་ཆུ་འདྲ་ལྦུ་བ་ཆེ་བར་བསྟན་པའི་
ལོ་མ། ༩༢མཁྲིས་པའི་ཆུ་ནི་དམར་སེར་དྲི་མ་དུག་པར་བསྟན་པའི་ལོ་
མ། ༩༩ བད་ཀན་ཆུ་ནི་དཀར་ལ་དྲི་རླངས་ཆུང་བར་བསྟན་པའི་ལོ་མ་
དང་གསུམ་མོ།
རེག་པའི་སྡོང་པོ།
སོར་མོས་རེག་པའི་སྡོང་པོ་ལ་རླུང་མཁྲིས་བད་ཀན་གསུམ་གྱི་རྩ་
མཚོན་བྱེད་ལ་ཡལ་ག་གསུམ་དང་ཡལ་ག་རེ་ལ་ལོ་མ་རེ་བསྟན་ཡོད་པར།
15. རླུང་རྩའི་ཡལ་ག རླུང་གི་རྩེ་ལ་རེག་པའི་ཡལ་ག་ལ་ལོ་མ་
གཅིག་སྟེ། ཁེ༥ རླུང་གི་རྩ་ནི་རྐྱལ་སྟོང་སྐབས་སུ་སྡོད་པའི་ལོ་མ་གཅིག
16. མཁྲིས་རྩའི་ཡལ་ག་ མཁྲིས་པའི་རྩ་ལ་རེག་པའི་ཡལ་ག་ལ་
པོ་མ་གཅིག་སྟེ། ༩༦མཁྲིས་པའི་རྩ་ནི་མགྱོགས་ རྒྱུས་གྲིམ་པར་འཕར་
བའི་ལོ་མ།
17, བད་ཀན་རྩའི་ཡལ་ག བད་ཀན་རྩ་ལ་རེག་པའི་ཡལ་ག་ལ་
ལོ་མ་གཅིག་སྟེ། ༩༧བད་ཀན་རྩ་ནི་བྱིང་རྒུད་དལ་བར་འཕར་བ་བསྟན་
པའི་ལོ་མ་དང་གསུམ་མོ།
ཅ། དྲི་བའི་སྡོང་པོ།
དྲི་བའི་སྡོང་པོ་འདི་ལ་ནད་ཀྱི་རྒྱུ་རྐྱེན་དང་། ན་ལུགས།
27



སྤྱོད་ཀྱི་ཕན་གནོད་རྣམས་མཚོན་པའི་ཡལ་ག་གསུམ་ཡོད་པར།
18. སློང་རྐྱེན་གྱི་ཡལ་ག་ ནད་སློང་རྐྱེན་དྲི་བའི་ཡལ་ག་ལ་ལོ་མ་
གསུམ་ཡོད་པར། ༩༨ ཡང་ལ་རྩུབ་པའི་ཟས་སྤྱོད་ཀྱིས་རླུང་སློང་བར་
བསྟན་པའི་ལོ་མ། ༩༩རྣོ་ཞིང་ཚ་བའི་ཟས་སྤྱོད་ཀྱིས་མཁྲིས་པ་སློང་བར་
བསྟན་པའི་ལོ་མ།	༡༠༠ ལྕི་ལ་སྣུམ་པའི་ཟས་སྤྱོད་ཀྱིས་བད་ཀན་སློང་
བར་བསྟན་པའི་ལོ་མ་དང་གསུམ་མོ།
19. ན་ལུགས་ཀྱི་ཡལ་ག ན་ལུགས་གང་ལྟར་དྲི་བའི་ཡལ་ག་ལ་
ལོ་མ་ཉེར་གསུམ་ཡོད་པ་ལས། དང་པོ་རླུང་གི་ན་ལུགས་མཚོན་པའི་ལོ་
མ་དགུ་ནི། ༡༠ ༡གཡལ་ཞིང་འདར་བའི་ལོ་མ། ༡༠༢ བྱ་མྱོང་བྱེད་
པའི་ལོ་མ། ༡༠༣ གྲང་ཤུམ་བྱེད་པའི་ལོ་མ། ༡༠༩ དཔྱིད་དང་སྐེད་
པ་རུས་ཚིག་མ་ལུས་ན་བའི་ལོ་མ། ༡༠༥གཟེར་བ་ངེས་མེད་དུ་འཕོ་
བའི་ལོ་མ། ༡༠༦སྟོང་སྐྱུག་བྱེད་པའི་ལོ་མ། ༡༠༧དབང་པོ་མི་་་
གསལ་བའི་ལོ་མ།
༡༠༨ ཤེས་པ་འཚུབ་པའི་ལོ་མ། ༡༠༩བཀྲེས་་
དུས་ན་བའི་ལོ་མ་དང་དགུའོ། ། གཉིས་པ་མཁྲིས་པའི་ན་ལུགས་མཚོན་
པའི་ལོ་མ་ལྔ་ནི། ༡༡༠ ཁ་ཁ་བའི་ལོ་མ། མགོ་ན་བའི་ལོ་མ།
༡༡༢ ཤ་ དྲོད་ ཚ་ བའི་ ལོ་
མ། ༡༡༣ལུས་ སྟོད་ གཟེར་ བའི་ ལོ་ མ།
༡༡༩ ཞུ་རྗེས་ན་བར་བསྟན་པའི་ལོ་མ་དང་ལྔའོ། །གསུམ་པ་བད་ཀན་གྱི་
ན་ལུགས་མཚོན་པའི་ལོ་མ་དགུ་ནི། ༡ ༡༥དང་ག་མི་བདེ་བའི་ལོ་མ།
༡༡༦ཁ་ཟས་འཇུ་དཀའ་བའི་ལོ་མ། ༡༡༧སྐྱུག་པར་བྱེད་པའི་ལོ་མ།
༡༡༨ ཁ་ མངལ་ བའི་ ལོ་
མ།
༡༡༩ཕོ་ བ་ འཚིང་ པའི་ ལོ་ མ།
༡༢ ྋསྒྲེགས་ པར་བྱེད་ པའི་ལོ་ མ།
སེམས་ ལྕི་ བའི་ལོ་ མ།
༡༢ ༢ ཕྱི་ནང་གཉིས་ཀ་གྲང་བའི་ལོ་མ། ༡༢ ༣ཟོས་རྗེས་མི་བདེ་བར་
༡༡༡
༡༢ ༡ལུས་ སེམས་
28



བསྟན་པའི་ལོ་མ་དང་ཉེར་གསུམ་མོ།
20. གོམས་པའི་ཡལ་ག ཟས་སྤྱོད་གོམས་པ་འདྲི་བའི་ཡལ་ག་ལ་
ལོ་མ་གསུམ་ཡོད་པར། ༡༢ ཊ སྣུམ་བཅུད་ལ་སོགས་རླུང་ལ་ཕན་པར་
བསྟན་པའི་ལོ་མ། ༡༢ ༥བསིལ་བ་ལ་སོགས་པས་མཁྲིས་པ་ལ་ཕན་པར་
བསྟན་པའི་ལོ་མ། ༡༢༦དྲོ་བ་ལ་སོགས་པས་བད་ཀན་ལ་ཕན་པར་
བསྟན་པའི་ལོ་མ་དང་གསུམ་མོ།
དེ་ལྟར་བལྟ་བའི་སྡོང་པོ་ལ་ཡལ་ག་གཉིས། ལོ་མ་དྲུག རེག་
པའི་སྡོང་པོ་ལ་ཡལ་ག་གསུམ། ལོ་མ་གསུམ། དྲི་བའི་སྡོང་པོ་ལ་ཡལ་
ག་གསུམ། ལོ་མ་ཉེར་དགུ་སྟེ་བསྡོམས་པས་ངོས་འཛིན་རྟགས་ཀྱི་རྩ་བ་
འདི་ལ་སྡོང་པོ་གསུམ། ཡལ་ག་བརྒྱད། ལོ་མ་སོ་བརྒྱད་ཀྱིས་བསྟན་ཏོ།
འདིར་གསལ་བཤད་ཅུང་ཟད་ཞུ་དགོས་པར། བི་སྔོན་ལ་གཞིར་
བཟུང་ནས་བྲིས་པའི་ལྷ་ས་སྨན་རྩིས་ཁང་གི་རྩ་རྒྱུད་སྡོང་འགྲེལ་གྱི་དཔེ་
རིས་ནང་དུ། དྲི་བའི་སྡོང་པོའི་ཡལ་ག་གསུམ་ལ། ། ༡རླུང་གི་ཡལ་ག་
༢ མཁྲིས་པའི་ཡལ་ག ༣བད་ཀན་གྱི་ཡལ་ག་དང་གསུམ་ཞེས་ཕྱེས་ནས།
རླུང་གི་སློང་རྐྱེན། ན་ལུགས། གོམས་པ་གསུམ་གཅིག་ཏུ་དྲིལ་བའི་ལོ་
མ་བཅུ་གཅིག་དེ་རླུང་གི་ཡལ་ག་ལ་བཀོད། མཁྲིས་པའི་གསུམ་པོ་གཅིག་
ཏུ་དྲིལ་བའི་ལོ་མ་བདུན་དེ་མཁྲིས་པའི་ཡལ་ག་ལ་བཀོད། བད་ཀན་གྱི་
གསུམ་པོ་གཅིག་ཏུ་དྲིལ་བའི་ལོ་མ་བཅུ་གཅིག་དེ་བད་ཀན་གྱི་ཡལ་ག་ལ་
བཀོད་ནས་བྲིས་འདུག་པ་འདི་ཉིད་རྒྱུད་བཞིའི་རྩ་ཚིག་དང་མི་མཐུན་སྟེ།
རྩ་རྒྱུད་ལས། དྲི་བ་སློང་རྐྱེན་ན་ལུགས་གོམས་པ་གསུམ། ཞེས་དྲི་བའི་
སྡོང་པོ་ལ་ཡོད་པའི་ཡལ་ག་གསུམ་པོའི་མིང་དངོས་སུ་བསྟན་ཡོད་པའི་
ཕྱིར། འདིར་དིའུ་དམར་བསྟན་འཛིན་ཕུན་ཚོགས་ཀྱིས་མཛད་པའི་རྩ་
29



རྒྱུད་སྡོང་འགྲེལ་དེ་ རྒྱུད་དོན་དང་མཐུན་ཆེ་བར་སྣང་བས་དེ་ལྟར་དུ་་་
འགྲེལ་བ་ཡིན།
གསུམ། གསོ་བྱེད་ཐབས་ཀྱི་རྩ་བ།
དེ་ལྟར་ཉེས་པ་གསུམ་གྱི་ནད་དེ་དག་གང་ཡིན་ངོས་ཟིན་ནས་་་
གཉེན་པོས་གཞོམ་པར་བྱེད་པ་ལ། གཉེན་པོ་ཉི་མ་ལྟ་བུ་དང་ནད་བ་མོ་
ལྟར་གནས་པར་མཚོན་པའི་གསོ་བྱེད་ཐབས་ཀྱི་རྩ་བ་དེ་ལ། འཚོ་བ་
ཟས་སྐོམ་མཚོན་པའི་སྡོང་པོ། དྲག་དལ་སྤྱོད་ལམ་མཚོན་པའི་སྡོང་པོ།
ཞི་སྦྱོང་སྨན་མཚོན་པའི་སྡོང་པོ། འཇམ་རྩུབ་དཔྱད་མཚོན་པའི་སྡོང་པོ་
བཅས་བཞིའོ།
ཆ། འཚོ་བ་ཟས་ཀྱི་སྡོང་པོ།
21. རླུང་ཟས་ཀྱི་ཡལ་ག རླུང་སེལ་བ་ཟས་ཀྱི་ཡལ་ག་ལ་ལོ་མ་
དགུ་ཡོད་པ་ལས། ༡༢༧/རྟ་ཤའི་ལོ་ཤ་མཚོན་པའི་ལོ་མ། ༡༢ ༨ བོང་
ཤའི་ལོ་ཤ་མཚོན་པའི་ལོ་མ། ༡༣༩འཕྱི་ཤུའི་ལོ་ཤ་མཚོན་པའི་ལོ་མ།
༡༣༠ ཤ་ཆེན་གྱི་ལོ་མ། ༡༣ ༡འབྲུ་མར་གྱི་ལོ་མ། ༡༣ ༢ལོ་མར་གྱི་ལོ་
མ། ༡༢༣བུ་རམ་གྱི་ལོ་མ། ༡༣ ༩ སྒོག་སྐྱའི་ལོ་མ། ༡༣ ༥བཙོང་
གི་ལོ་མ་དགུའོ།
22. རླུང་སྐོམ་གྱི་ཡལ་ག་ རླུང་སེལ་བ་སྐོམ་གྱི་ཡལ་ག་ལ་ལོ་མ་ལྔ་
༡༢༦འོ་ མའི་ ལོ་
མི།
༡༣༧ལྕ་
བའི་
ཟན་ ཆང༌ གི་ ལོ་ མ།
༡༣༨ ར་ མཉེའི་ ཟན་ ཆང༌ གི་ ལོ་ མ།
༡༣༩བུར་ ཆང་ གི་ ལོ་ མ།
སྟེ།
30



༡༩༠རུས་ཆང་གི་ལོ་མ་བཅས་ལྔའོ།
འདིར་བོ་སྔོན་སོགས་ལས་ལོ་ཤ་ཞེས་དངོས་པོ་གཅིག་ལ་ངོས་བཟུང་
ནས་རླུང་ཟས་ཀྱི་ལོ་མ་བཅུ་དང༌། ལྟ་བ་ར་མཉེ་ཟན་ཆང་ཞེས་དེ་གསུམ་
གཅིག་ཏུ་བསྡུས་ནས་རླུང་སྐོམ་གྱི་ཡལ་ག་ལ་ལོ་མ་བཞི་བྱས་འདུག་ཀྱང་།
འདིར་ལོ་ཤ་ཞེས་པ་དངོས་པོ་བྱེ་བྲག་པ་ཞིག་ལ་ངོས་འཛིན་པ་ནི་འཐད་
པར་མ་མཐོང་སྟེ། དེའི་དམིགས་བསལ་གྱི་མཚན་གཞི་མེད་པའི་ཕྱིར།
སྤྱིར་བཏང་གི་ ཤ་རྙིང་ཐམས་ཅད་རླུང་སྨན་ཡིན་པ་བསྟན་པ་ཡིན་ཞེ་ན།
འོ་ན་རྟ་བོང་འཕྱི་བ་ཞེས་དམིགས་སུ་དབྱེ་བ་ལ་དགོས་པ་མེད་པ་ཐལ།
དེ་ཤ་སྤྱིའི་ནང་དུ་འདུས་པའི་ཕྱིར། དེས་ན་མེས་པོའི་ཞལ་ལུང་དང་
དེའུ་དམར་བ་སོགས་ཀྱིས་རྟ་ཤའི་ལོ་ཤ། བོང་ཤའི་ལོ་ཤ་ཞེས་དམིགས་
བསལ་གྱི་ཤ་རྙིང་དེ་དག་ལ་རླུང་ནད་བཅོས་པའི་ནུས་པ་ཡོད་པར་བསྟན་
པའི་ལུགས་དེ་ལེགས་པར་མཐོང་བས། འདི་ལའང་དེ་བཞིན་དུ་འགྲེལ་
བ་ཡིན་ནོ། རླུང་སྐོམ་གྱི་ཡལ་ག་ལ་བ་སྔོན་སོགས་སུ་ལྕ་བ་ར་མཉེ་ཟན་
ཆང་གི་ལོ་མ་ཞེས་ གཅིག་ཏུ་བསྒྲུངས་པ་དང༌། ཡང་དེའུ་དམར་་་་
སོགས་ཀྱིས་ལྕ་བ་ར་མཉེས་འཆོས་པའི་ཆང་། ཟན་ཆང་ཞེས་ལོ་མ་་་
གཉིས་སུ་བྱས་འདུག་པ་དེ་གཉིས་ཀར་འཐད་པར་མ་མཐོང་སྟེ་བཤད་རྒྱུད་
དུ། འོ་མ་ལྕ་བ་ར་མཉེ་ཟན་ཆང་དང་། །བུར་ཆང་རུས་ཆང་རླུང་ནད་
ཅན་ གྱི་ཟས། ཞེས་ དངོས་ པོ་རེ་རེ་བཞིན་ དུ་བསྟན་ཡོད་ པའི་ ཕྱིར།
དེས་ན་འདིར་ལྟ་བའི་ཟན་ཆང་དང་། ར་མཉེའི་ཟན་ཆང་ཞེས་འགྲེལ་
དགོས་པར་སྣང་།
23. མཁྲིས་ཟས་ཀྱི་ཡལ་ག མཁྲིས་
ས་པ་སེལ་བ་ཟས་ཀྱི་ཡལ་་
ལོ་ མ་ བདུན་ ཡོད་ པ་ ལས། ༡༩ ༡བ་ རའི་ མར་ གསར་ གྱི་ ལོ་ མ།
ཡལ་ག་ལ་
31



༡༩ ༢ རི་དྭགས་ཀྱི་ཤ་གསར་ལོ་མ། ༡༩ ༣ར་ཤའི་ལོ་མ། ༡ ༩ སྐམ་
ཤུ་ སྟེ་ ཏོ་ ལེའི་ ཤའི་ ལོ་ མ། ༡༩ ༥ནས་ གསར་ པའི་ ཆག་ ཚེའི་ ལོ་ མ།
༡༩༦སྐྱབས་ཀྱི་ལོ་མ། ༡༩༧ཁུར་ཚོད་ཀྱི་ལོ་མ་དང་བདུན་ནོ།
24. མཁྲིས་པ་སྐོམ་གྱི་ཡལ་ག མཁྲིས་པ་སེལ་བའི་སྐོམ་གྱི་ཡལ
ག་ལ་ལོ་མ་ལྔ་ཡོད་པར། ༡༩༨ བ་རའི་ཞོའོ་ལོ་མ། ༡༩༩བ་རའི་དར་
བའི་ལོ་མ། ༡༥༠ ཆབ་ཚའི་ལོ་མ། ༡༥ ༡གང་དང་རྫ་ལས་བྱུང་པའི་
ཆུ་བསིལ་གྱི་ལོ་མ། ༡༥ ༢ ཆུ་བསྐོལ་གྲང་བའི་ལོ་མ་དང་ལྔའོ།
25. བད་ཀན་ཟས་ཀྱི་ཡལ་ག བད་ཀན་སེལ་བ་ཟས་ཀྱི་ཡལ་ག་
ལ་ལོ་མ་དྲུག་ཡོད་པར། ༡༥༣ལུག་གི་ཤུའི་ལོ་མ། ༡༥ གཡག་རྒོད་
༡༥༥གཅན་གཟན་ ཤའི་ལོ་ མ། ༡༥༦ཉ་ ཤུའི་ལོ་ མ།
༡༥༧སྦྲང་རྩིའི་ལོ་མ། ༡༥༨ སྐམ་སའི་འབྲུ་རྙིང་ གི་ལོ་མ་དང་དྲུག་་
གོ །
26. བད་ཀན་སྐོམ་གྱི་ཡལ་ག བད་ཀན་སེལ་བ་སྐོམ་གྱི་ཡལ་ག་
ལ་ལོ་མ་གསུམ་ཡོད་པར། ༡༥༩འབྲིའི་ཞོ་དར་གྱི་ལོ་མ།་ ༡༠གར་
ཆང་གི་ལོ་མ། ༡༦ ༡ཆུ་བསྐོལ་མའི་ལོ་མ་དང་གསུམ་མོ།
ཇ། སྤྱོད་ལམ་གྱི་སྡོང་པོ།
ཤའི་ལོ་ མ།
་ལམ་
སྤྱོད་ལམ་གྱི་སྡོང་པོ་ལ་རླུང་མཁྲིས་བད་ཀན་གསུམ་གྱི་སྤྱོད་ལ
མཚོན་པའི་ཡལ་ག་གསུམ་ཡོད་པ་ལས།
27. རླུང་སྤྱོད་ལམ་གྱི་ཡལ་ག རླུང་སེལ་བའི་སྤྱོད་ལམ་གྱི་ཡ༩
ག་ ལ་ལོ་ མ་ གཉིས་ ཡོད་ པར། ༡༦༢ གནས་ དྲོ་ སར་ སྡོད་ པའི་ལོ་
མ།
༡༦༣ཡིད་དུ་འོང་བའི་གྲོགས་ལ་བརྟེན་པའི་ལོ་མ་དང་གཉིས་སོ།
32



28. མཁྲིས་པའི་སྤྱོད་ལམ་གྱི་ཡལ་ག མཁྲིས་པ་སེལ་བའི་སྤྱོད་
ལམ་གྱི་ཡལ་ག་ལོ་མ་གཉིས་ཡོད་པར། ༡༦༩གནས་བསིལ་སར་སྡོད་
པའི་ལོ་མ། ༡༦༥སྤྱོད་ལམ་དལ་བར་སྡོད་པའི་ལོ་མ་དང་གཉིས་སོ།
29. བད་ཀན་སྤྱོད་ལམ་གྱི་ཡལ་ག བད་ཀན་སེལ་བའི་སྤྱོད་ལམ་
གྱི་ཡལ་ག་ལ་ལོ་མ་གཉིས་ཡོད་པར། ༡༦༦གནས་དྲོ་སར་སྡོད་པའི་ལོ་
མ། ༡༦༧སྤྱོད་ལམ་རྩོལ་བར་བཅག་ལོ་མ་དང་གཉིས་སོ།
ཉ། སྨན་གྱི་སྡོང་པོ།
སྨན་གྱི་སྡོང་པོ་ལ་ནད་སོ་སོ་སེལ་བའི་རོ་དང་ནུས་པ། ཞི་བྱེད་
དང་སྦྱོང་བྱེད་བཅས་མཚོན་པའི་ཡལ་ག་བཅོ་ལྔ་ཡོད་པ་ལས།
30. རླུང་རོའི་ཡལ་ག རླུང་སེལ་བའི་རོའི་ཡལ་ག་ལ་ལོ་མ་
གསུམ་ཡོད་པ་ལས།
༡༦༨ མངར་བའི་ལོ་མ།
༡༦ྋསྐྱུར་བའི་ལོ་མ།
༡༧༠ལན་
ཚྭའི་ལོ་མ་དང་གསུམ་མོ།
31. རླུང་ནུས་པའི་ཡལ་ག རླུང་སེལ་ནུས་པའི་ཡལ་ག་ལ་ལོ་མ་
གསུམ་ཡོད་པར། ༡༧༡ནུས་པ་སྣུམ་བའི་ལོ་མ། ༡༧༢ ལྕི་བའི་ལོ་མ།
༡༧༢འཇམ་པའི་ལོ་མ་དང་གསུམ་མོ།
32. མཁྲིས་པ་རོའི་ཡལ་ག མཁྲིས་པ་སེལ་བའི་རོའི་ཡལ་ག་ལ་
ལོ་མ་གསུམ་ཡོད་པར། ༡༧༩ རོ་མངར་བའི་ལོ་མ། ༡༧༥རོ་ཁ་བའི་
ལོ་མ། ༡༧༦རོ་སྐུ་བའི་ལོ་མ་དང་གསུམ་མོ།
33. མཁྲིས་པ་ནུས་པའི་ཡལ་ག ་ མཁྲིས་པ་སེལ་བ་ནུས་པའི་ཡལ་
ག་ ལ་ ལོ་ མ་ གསུམ་ ཡོད་ པར།
༡༧/༧ནུས་ པ་ བསིལ་ བའི་ ལོ་
མ།
33



༡༧༨ ནུས་པ་སླ་བའི་ལོ་མ།	༡༧༧ེནུས་པ་རྟུལ་བའི་ལོ་མ་དང་གསུམ་མོ།
34. བད་ཀན་རོའི་ཡལ་ག བད་ཀན་སེལ་བ་རོའི་ཡལ་
རེ་ཡལ་ག་ལ་ལོ་
མ་གསུམ་ཡོད་པར། ༡༨༠རོ་ཚ་བའི་ལོ་མ། ༡༨ ༡རོ་སྐྱུར་བའི་ལོ་མ།
༡༨༢ རོ་བསྐ་བའི་ལོ་མ་དང་གསུམ་མོ།
35. བད་ཀན་ནུས་པའི་ཡལ་ག བད་ཀན་སེལ་བ་ནུས་པའི་ཡལ་
ག་ལ་ལོ་མ་གསུམ་ཡོད་པར། ༡༨༣ནུས་པ་རྣོ་བའི་ལོ་མ། ༡༨ ༩ནུས་
པ་རྩུབ་པའི་ལོ་མ། ༡༨༥ནུས་པ་ཡང་བའི་ལོ་མ་དང་གསུམ་མོ། །དེ་
ལྟར་ རོ་ དང་ནུས་ པ་ གཉིས་ ཕན་ཚུན་སྦྱོར་ བའི་ སྨན་ ལ་ ཞི་བྱེད་ དང་།
སྦྱོང་བྱེད་གཉིས་ཡོད་པ་ལས་དང་པོ་ཞི་བྱེད་ཀྱི་ཡལ་ག་དྲུག་ནི།
36. རླུང་ཁུ་བའི་ཡལ་ག རླུང་ཞི་བྱེད་ཁུ་བའི་ཡལ་ག་ལ་ལོ་མ་
གསུམ་ཡོད་ པར། ༡༨༦སྲེ་ལོང་ སོགས་བསྡུས་ པའི་རུས་ ཁུའི་ལོ་ མ།
༡༨༧ཤ་ མར་ བུ་ རམ་ ཆང་ རྙིང༌ སྟེ་ བཙུད་ བཞིའི་ ཁུ་ བའི་ ལོ་ མ།
༡༨ ༨ ལུག་མགོ་རྙིང་པའི་མགོ་ཁྲོལ་གྱི་ཁུ་བའི་ལོ་མ་དང་གསུམ་མོ།
37. རླུང་སྨན་མར་གྱི་ཡལ་ག རླུང་ཞི་བྱེད་སྨན་མར་གྱི་ཡལ་ག་
ལ་ལོ་མ་ལྔ་ཡོད་པར། ༡༨༩ཛ་ཏི་གཙོར་བྱས་པའི་སྨན་མར་གྱི་ལོ་མ།
༡༩༠སྒོག་སྐྱས་གཙོར་བྱས་པའི་སྨན་མར་གྱི་ལོ་མ། ༡༩ ༡འབྲས་བུ་
གསུམ་གཙོར་བྱས་པའི་སྨན་མར་གྱི་ལོ་མ།	༡༩༢ རྩ་བ་ལྔ་གཙོར་བྱས་
པའི་སྨན་མར་གྱི་ལོ་མ། ༡༩༣ སྨན་ཆེན་གཙོར་བྱས་པའི་སྨན་མར་གྱི་ལོ་
མ་དང་ལྔའོ། དཔེར་ན་བཙན་དུག་སྨན་མར་ལྟ་བུའོ།
38. མཁྲིས་པ་ཐང་གི་ཡལ་ག མཁྲིས་པ་ཞི་བྱེད་ཐང་གི་ཡལ་ག་
ལ་ལོ་ མ་ བཞི་ཡོད་ པར། ༡༩༩ མ་ནུ་གཙོར་བྱས་པའི་ ཐང་ གི་ལོ་མ།
༡༩༥ སླེ་ཏྲེས་གཙོར་བྱས་པའི་ཐང་གི་ལོ་མ། ༡༩༦ཏིག་ཏས་གཙོར་
34



བྱས་པའི་ཐང་གི་ལོ་མ། ༡༩༧འབྲས་བུ་གསུམ་གྱིས་གཙོར་བྱས་པའི་
ཐང་གི་ལོ་མ་དང་བཞིའོ།
39. མཁྲིས་པ་ཅུར་ནིས་ཀྱི་ཡལ་ག མཁྲིས་པ་ཞི་བྱེད་ཅུར་ནིས་
ཏེ་ཕྱེ་མའི་ཡལ་ག་ལ་ལོ་མ་བཞི་ཡོད་པར། ༡༩༨ ག་བུར་གཙོར་བྱས་
པའི་ཕྱེ་མའི་ལོ་ མ། ༡༩༩ཙན་དན་གཙོར་བྱས་ པའི་ ཕྱེ་མའི་ལོ་ མ།
༢༠༠ གུར་གུམ་གཙོར་བྱས་པའི་ཕྱེ་མའི་ལོ་མ། ༢༠༡ཅུ་གང་གཙོར་
བྱས་པའི་ཕྱེ་མའི་ལོ་མ་དང་བཞིའོ།
40. བད་ཀན་རིལ་བུའི་ཡལ་ག བད་ཀན་ཞི་བྱེད་རིལ་བུའི་ཡལ་
གུ་ལ་ལོ་མ་གཉིས་ཡོད་པར། ༢༠༢ བཙན་དུག་གཙོར་བྱས་པའི་རིལ་
བུའི་ལོ་མ། ༢༠ ༣ ཚྭ་སྣ་གཙོར་བྱས་པའི་རིལ་བུ་སྟེ་གཉིས་སོ།
41. བད་ཀན་ཏྲེས་སམ་གྱི་ཡལ་ག བད་ཀན་ཞི་བྱེད་ཏྲེས་སམ་
སྟེ་ཐལ་སྨན་གྱི་ཡལ་ག་ལ་ལོ་མ་ལྔ་ཡོད་པར། ༣༠ ༤སེ་འབྲུ་གཙོར་བྱས་
བསྲེགས་པའི་ ཐལ་སྨན་གྱི་ལོ་མ། ༢༠ ༥ དྭ་ལིས་གཙོར་བྱས་བསྲེགས་
པའི་ ཐལ་སྨན་གྱི་ལོ་མ། ༢༠༦རྒོད་མ་ཁ་སྟེ་རྒོད་བྲུན་གཙོར་བྱས་་་་་
བསྲེགས་པའི་ཐལ་སྨན་གྱི་ལོ་མ། (གོ་བྲུན་བསྲེགས་ཐལ་གྱིས་ཀྱང་ཚབ་
རུང་)༢༠༧རྒྱམ་ཚྭས་གཙོར་བྱས་ཚྭ་སྣ་བསྲེགས་པའི་ཐལ་སྨན་གྱི་ལོ་མ།
༢༠༨ ཅོང་ཞི་གཙོར་བྱས་བསྲེགས་པའི་ཐལ་སྨན་གྱི་ལོ་མ་དང་ལྔའོ།
42. རླུང་སྦྱོང་བྱེད་འཇམ་རྩིའི་ཡལ་ག སྦྱོང་བྱེད་རླུང་སེལ་བའི་
འཇམ་རྩིའི་ཡལ་ག་ལ་ལོ་མ་གསུམ་ཡོད་པར། ༢༠༩རླུང་རྐྱང་སྦྱོང་བ་ལ་
ལུག་ཤ་དང་འབྲི་འོ་སོགས་སྨན་དང་སྦྱོར་སྡེབ་བྱས་ནས་བཏང་བའི་སྨེ་
འཇིམ་གྱི་ལོ་མ། ༢༡༠རླུང་མཁྲིས་ལྡན་པ་སྦྱོང་བ་ལ་ཆུ་གནས་ཤ་དང་
བ་འོ་སོགས་སྨན་དང་སྦྱོར་སྡེབ་བྱས་ནས་བཏང་བའི་བཀྲུ་འཇམ་གྱི་ལོ་མ།
35



༢ ༡༡རླུང་དང་བད་ཀན་ ལྡན་པ་སྦྱོང་བ་ལ་སྐམ་སའི་ཤ་ཁུ་དང་ར་འོ་
སོགས་སྨན་དང་སྦྱོར་སྡེབ་བྱས་ནས་བཏང་བའི་བཀྲུ་མ་སླེན་གྱི་ལོ་མ་དང་
གསུམ་མོ།
43. མཁྲིས་པ་སྦྱོང་བྱེད་བཤལ་གྱི་ཡལ་ག སྦྱོང་བྱེད་མཁྲིས་པ་
སེལ་བ་བཤལ་གྱི་ཡལ་ག་ལ་ལོ་མ་བཞི་ཡོད་པར། ༢ ༡ ༢ མཁྲིས་ནད་ཀུན་
ལ་རྒྱུག་པའི་སྦྱོར་སྡེ་སྤྱི་བཤལ་གྱི་ལོ་མ། ༢ ༡༣ ཐོར་བུ་དོན་སྣོད་སོ་སོའི་
མཁྲིས་པའི་ནད་སྦྱོང་བར་སྒོས་བཤལ་གྱི་ལོ་མ། ༢ ༡༩ སྟོབས་ལྡན་ནད་
ཀུན་འཇོམས་པར་རྣོ་ཞིང་དྲག་པོའི་སྦྱོར་སྡེ་ཅན་གྱི་དྲག་བཤལ་གྱི་ལོ་མ།
༢ ༡༥ཟུང་ཟད་དང་རྒས་པ་ལའང་བཏང་རུང་བའི་སྨན་ནུས་འཇམ་པོར་
སྦྱོར་བའི་འཇམ་བཤལ་གྱི་ལོ་མ་དང་བཞིའོ།
44. བད་ཀན་སྦྱོང་བྱེད་སྨྱུག་གི་ཡལ་ག སྦྱོང་བྱེད་བད་ཀན་སེལ་
བྱེད་སྐྱུག་གི་ཡལ་ག་ལོ་མ་གཉིས་ཡོད་པར། ༢ ༡༦དྲག་སྐྱུག་བཏང་བའི་
ལོ་མ། ། ༢ ༡༧འཇམ་སྐྱུག་བཏང་བའི་ལོ་མ་དང་གཉིས་སོ།
ཏ། དཔྱད་ཀྱི་སྡོང་པོ།
འཇམ་རྩུབ་དཔྱད་ཀྱི་སྡོང་པོ་ལ་རླུང་མཁྲིས་བད་ཀན་གསུམ་གྱི་
དཔྱད་རིགས་མཚོན་པའི་ཡལ་ག་གསུམ་ཡོད་པར།
45. རླུང་དཔྱད་ཀྱི་ཡལ་ག རླུང་སེལ་བའི་དཔྱད་ཀྱི་ཡལ་ག་ལ་
ལོ་མ་གཉིས་ཡོད་པར། ༢༡༨ ཏིལ་མར་ལ་སོགས་པའི་སྣུམ་དང་སྦྱར་
ནས་ གསང་ མིག་ རྣམས་ སུ་ འཕུར་མཉེ་ བྱེད་ པ། བསྐུ་ མཉེའི་ ལོ་ མ།
༢ ༡༩གོ་སྙོད་སྣུམ་ལྡན་འཐུག་པོ་མེ་ལ་བསྲོས་པའི་ཚ་པོ་རླུང་གསང་རྣམས་
སུ་དུགས་པ། ཧོར་གྱི་མེ་བཙའི་ལོ་མ་དང་གཉིས་སོ།
36



་
དེ་ལ་དེང་དུས་ཁ་ཅིག་གིས་ཧོར་གྱི་མེ་བཙའ་ཞེས་པ་སོག་པོའི་་་
ལུགས་ཡིན་ཞེས་ཟེར་བར་ཐོས་པས་དེ་ནི་རྒྱུས་མེད་རྒྱུས་གཏམ་དུ་ཟད།
འདིར་ཧོར་གྱི་མེ་བཙའ་ཞེས་པ་དོན་དངོས་ནི་སྤྱི་ལོའི་སྔོན་གྱི་ལོ་ངོ་ཉིས་
སྟོང་ལ་ཉེ་བ་ཙམ་གྱི་དུས་ བོད་འདིར་རྒྱལ་ཕྲན་སིལ་མ་བཅུ་གཉིས་ཀྱི་
སྐབས་སུ། བོད་དུ་ཧོས་རོ་ཟེར་བའི་རྒྱལ་ཕྲན་ཞིག་ཡོད་དེའི་སྲས་མོ་
ཧོས་བཟའ་རྒྱལ་མེད་མ་སྟོན་པ་གཤེན་རབ་ཀྱིས་ཁབ་ཏུ་བཞེས་པ་ལ་སྲས་
གཏོ་བུ་འབུམ་སངས་དང༌། དཔྱད་བུ་ཁྲི་ཤེས་གཉིས་འཁྲུངས་ཚུལ་་་
ལེགས་བཤད་རིན་པོ་ཆེའི་མཛོད་ལས་གསལ། ཧོར་གྱི་མེ་བཙའ་ཞེས་པ་
ནི་ཧོས་རོ་རྒྱལ་ཕྲན་གྱི་ལུགས་ཡིན་ཏེ། བོན་གྱི་གསོ་རིག་འབུམ་བཞིའི་
ནང་དུའང་དེ་བསྟན་ཡོད་པའི་ཕྱིར།
46. མཁྲིས་པ་དཔྱད་ཀྱི་ཡལ་ག མཁྲིས་པ་སེལ་བ་དཔྱད་ཀྱི་ཡལ་
ག་ ལ་ ལོ་ མ་ གསུམ་ ཡོད་ པར། ༢༢ °རྔུལ་ དབྱུང་
བའི་ ལོ་
མ།
༢༢ ༡ གཏར་ག་གདབ་པའི་ལོ་མ། ༢༢ ༢ ཆུའི་འཕྲུལ་འཁོར་གྱི་ལོ་མ་
དང་གསུམ་མོ།
47. བད་ཀན་དཔྱད་ཀྱི་ཡལ་ག བད་ཀན་སེལ་བའི་དཔྱད་ཀྱི་
ག་ ལ་ ལོ་ མ་ གཉིས་ ཡོད་ པར། ༢༢ ༢དྲོད་ དུགས་ ཀྱི་ ལོ་ མ།
༢༢ ཊམེ་བཙའི་ལོ་མ་དང་གཉིས་སོ།
དེ་ལྟར་ཟས་ཀྱི་སྡོང་པོ ལ་ཡལ་ག་དྲུག ལོ་མ་སོ་ལྔ། སྤྱོད་ལམ་
གྱི་སྡོང་པོ་ལ་
ལ་ཡལ་ག་གསུམ། ལོ་མ་དྲུག སྨན་གྱི་སྡོང་པོ་ལ་ཡལ་
ག་
བཅོ་ལྔ། ལོ་མ་ལྔ་བཅུ། དཔྱད་ཀྱི་སྡོང་པོ་ཡལ་ག་གསུམ།
བདུན་བཅས་བསྡོམས་པས་གསོ་བྱེད་ཐབས་ཀྱི་རྩ་བ་འདི་ལ་སྡོང་པོ་བཞི།
ཡལ་ག་ཉེར་བདུན། ལོ་མ་གོ་བརྒྱད་ཀྱིས་བསྟན་ཏོ།
ཡལ་
ལོ་མ་
37



མེ་ཏོག་གཉིས་ནི། དེ་ལྟར་ནད་མེད་པའི་ལུས་ཀྱི་སྡོང་པོའི་རྩེ་ལ་
ནད་མེད་པ་མཚོན་པའི་མེ་ཏོག་དང༌། ཚེ་རིང་བ་མཚོན་པའི་མེ་ཏོག་སྟེ་
གཉིས་སོ།
འབྲས་བུ་གསུམ་ནི། ནད་མེད་པའི་མེ་ཏོག་ལ་ལུས་བདེ་བའི་་
འབྲས་བུ་གཅིག ཚེ་རིང་བའི་མེ་ཏོག་ལ་ལས་དང་སྐལཾ་པ་ལྡན་པའི་གང་
ཟག་ཞིག་ཡིན་ན་འཇིག་རྟེན་མི་ཆོས་དང་དམ་པའི་ལྷ་ཆོས་གཉིས་ ཀ་་་
འགྲུབ་པའི་ལོངས་ཡོད་པས་ཆོས་ཀྱི་འབྲས་བུ་དང༌། ནོར་བསྒྲུབ་ནའང་
ཞོར་འབྱུང་འགྲུབ་པས་ནོར་གྱི་འབྲས་བུ་དང་གཉིས་ཏེ་བསྡོམས་པས་་
འབྲས་བུ་གསུམ་མོ། །
38



ལེའུ་བཞི་པ།
ལུས་ཆགས་ཚུལ་བཤད་པ།
གསོ་བ་རིག་པས་གང་གསོ་བ་བྱ་བའི་ཡུལ་ནི་ལུས་འདི་ཉིད་ཡིན་
ཞིང་། དེ་ཡང་རྣམ་པ་མ་གྱུར་པ་ལུས་ཐ་མལ་དུ་གནས་པ་དེ་ཉིད་མི་ན་
བ་ཡུན་རིང་དུ་གནས་པ་བྱ་བ་དང་། རྣམ་པ་གྱུར་པ་ནད་ཀྱིས་ཟིན་པའི་
ལུས་དེ་ཉིད་གསོ་ཞིང་ཟུག་རྔུ་འཇོམས་པར་བྱེད་པ་སྟེ། གསོ་ཡུལ་མི་
འདྲ་བ་
བ་རྣམ་པ་གཉིས་པོ་དེ་མདོར་བསྡུས་ན་གང་ཟག་རང་རང་གི་ཤེས་
རྒྱུད་ཀྱིས་བསྡུས་པའི་ལུས་འདི་ཉིད་ཡིན་ནོ། དེ་ལྟར་གསོ་བ་རིག་པར་
ཤེས་པར་འདོད་པའི་གང་ཟག་སུ་ཞིག་ཡིན་ཀྱང་ཐོག་མར་གསོ་རིག་རྒྱུད་
བཞི་ལ་སློབ་གཉེར་ལེགས་པར་བྱེད་ཅིང་། ལྷག་པར་དུ་བཤད་པའི་རྒྱུད་
དུ་བསྟན་པའི་ལུས་ཀྱི་གནས་ལུགས་དང་། ནད་ཀྱི་རྒྱུ་རྐྱེན། ཟས་སྤྱོད་
སྨན་དཔྱད་རྣམས་ཀྱིས་ཕན་གནོད་ཀྱི་བྱ་བ་བྱེད་སྟངས་རྣམས་དཔྱིས་ཕྱིན་
པ་ཞིག་མ་ཤེས་ཐབས་མེད་ཡིན་ཏེ། མེས་པོའི་ཞལ་ལུང་ལས། གང་
ཞིག་བཤད་ པའི་ རྒྱུད་མི་ཤེས་པ་དེས་ནི་ལུས་ཀྱི་མཚན་ཉིད་མི་ཤེས་ སོ།
ལུས་ ཀྱི་ མཚན་ ཉིད་ མི་ཤེས་ པ་དེས་ ནི་ནད་ ཀྱི་རང་ བཞིན་ མི་ ཤེས་ སོ།
ནད་ཀྱི་རང་བཞིན་མི་ཤེས་པ་དེས་ནི་སྨན་དཔྱད་ཟས་སྤྱོད་ཀྱི་ཚུལ་མི་ཤེས་
39



སོ། སྨན་དཔྱད་ཟས་སྤྱོད་ཀྱི་ཚུལ་མི་ཤེས་པ་དེས་ནི་གསོ་བ་རིག་པ་
ཕྱོགས་ཙམ་ཡང་མི་ཤེས་པ་ཡིན་ནོ། དེས་ན་གསོ་བ་རིག་པ་མི་ཤེས་པ་
དེས་གསོ་ཐབས་ཀྱི་ལག་ལེན་ཇི་ལྟར་ཤེས། དཔེར་ན་མིག་གི་དབང་པོ་
མེད་པར་གཟུགས་ཀྱི་ལྟད་མོ་མཐོང་བར་འདོད་པ་ བཞིན་དུ་མུན་པའི་
གནས་ སུ་ རྣམ་ པར་ འཁྱམས་ པ་ ཡིན་ ནོ། ། ཞེས་ གསུངས་ པ་ ལྟར་ རོ།
དེས་ན་གསོ་རིག་ལ་ཐོས་བསམ་བྱེད་པོ་རྣམས་ཀྱིས་ཐོག་མར་གསོ་ཡུལ་
ལུས་ཀྱི་རྣམ་བཞག་ལེགས་པར་ཤེས་པ་བྱ་དགོས་ཤིང་། དེ་ཡང་ལུས་
ཆགས་པའི་རྒྱུ་དང་། ཆགས་པའི་ཚུལ་སོགས་སྤྱིར་བཤད་རྒྱུད་དུ་གསལ་
པོར་གསུངས་ཡོད་ཀྱང་། འགྲེལ་པ་ཁག་ ཏུ་རྩ་བའི་དོན་ཇི་བཞིན་མ་
རྟོགས་པའི་ལོག་འགྲེལ་བྱས་པ་འགའ་ཞིག་སྣང་བ་དེ་དག་ལ་གསལ་བཤད་
ཅུང་ཟད་སྤྲོས་པར།
གཅིག ལུས་ཆགས་པའི་རྒྱུ་རྐྱེན་བཤད་པ།
༡
1. ཐོག་མར་ལུས་ཆགས་པའི་རྒྱུ་ལ་རྒྱུད་དོན་དང་མི་མཐུན་པའི་
ལོག་འགྲེལ་འགའ་ཞིག་སུན་འབྱིན་པར།།
བཤད་ རྒྱུད་ དུ། དང་ པོ་ ཕ་ མའི་ ཁུ་ ཁྲག་ སྐྱོན་ མེད་ པ།
ཞེས་ པའི་ ཁྲོག་ དང༌། ཟླ་ མཚན་ ལྡན་ པ་ སྐྱེས་ པ་ འདོད་ པའི་ རྟགས།
ཞེས་པའི་ཟླ་མཚན་གཉིས་བུད་མེད་ཀྱི་མངལ་ཁྲག་ཏུ་གོ་ནས་འགྲེལ་བཤད་
བྱས་པ་མི་འཐད་པའི་ཚུལ་བཤད་པར།
དེའང་ལུས་ཆགས་པར་བྱེད་ པའི་རྒྱུའི་གཙོ་བོ་ ཕ་མ་ གཉིས་ཀྱི་ས་
བོན་ཡིན་ཞིང་དེ་ཡང་ཕའི་ས་བོན་སྟེ་ཁམས་དཀར་ལ་ཁུ་བ་དང༌། མའི་
40



ས་བོན་སྟེ་ཁམས་དམར་ལ་ཟླ་མཚན་ཞེས་པའི་ཐ་སྙད་བཏགས་པ་དེ་ལ།
འགའ་ཞིག་གིས་ཟླ་མཚན་ཞེས་པ་དེ་ཟླ་བ་རེ་བཞིན་བུ་སྣོད་དུ་བསགས་
པའི་སྙིགས་མ་དེ་རྣམས་ཁྲག་གི་རྣམ་པ་དུ་གྱུར་ནས་མངལ་སྒོ་བརྒྱུད་དེ་
ཕྱིར་ཐོན་པ་དེ་ཁོ་ན་ལ་ངོས་འཛིན་ནས་འདི་ཡིས་ས་བོན་འོས་མིན་སྐོར་
གླེང་བ་དང་། ཁམས་དམར་ལ་ཁྲག་གི་ཐ་སྙད་བྱས་པ་དེ་མངལ་ཁྲག་ཏུ་
གོ་བ་བཅས་ནི་མི་འཐད་དེ། ཟླ་མཚན་ཞེས་པ་གསོ་བ་རིག་པའི་གཞུང་
གི་ཆེད་སྤྱོད་ཐ་སྙད་ཅིག་སྟེ། དེའི་དོན་ནི་ཁ་ཟས་ཀྱི་དྭངས་མ་བསམ་
སེའུ་རུ་བསགས་པ་དེ་མངལ་འཛིན་པའི་ས་བོན་བྱེད་པའི་ཆེད་དུ། དུས་
ལས་མི་ཡོལ་བ་ ཟླ་བ་རེ་རེ་བཞིན་བསམ་སེའུ་ཡི་རྩ་ལམ་གཡས་གཡོན་
གཉིས་བརྒྱུད་ནས་བུ་སྣོད་དུ་འབབ་བཞིན་ཡོད་པ་དེས་ན་ཟླ་མཚན་ཞེས་
ཟེར། དེ་ཉིད་མངལ་འཛིན་པའི་རྒྱུ་རྐྱེན་མ་ཚོགས་པའི་ཚེ་ན། བུ་སྣོད་
ནང་གི་སྙིགས་མ་རྣམས་ཁྲག་གི་རྣམ་པ་ཅན་དུ་གྱུར་ཏེ་དུས་ལས་མི་ཡོལ་བ་
ཟླ་བ་རེ་རེ་བཞིན་མངལ་སྒོ་བརྒྱུད་དེ་ཕྱིར་ཐོན་པ་ལ་ཡང་ཟླ་མཚན་ཞེས་
ཟེར། དེས་ན་ཟླ་མཚན་ཞེས་པ་སྤྱི་མིང་ཡིན་པས་བྱེ་བྲག་བུད་མེད་རྐེད་
པ་ཡོང་བའི་མངལ་ཁྲག་ཁོ་ན་ལ་ངོས་འཛིན་ན་གསོ་རིག་གི་གཞུང་དོན་
དང་མི་མཐུན་ལ་ལྷག་པར་དུ་གསོ་རིག་གཞུང་དུ་ཟླ་མཚན་ཞེས་པ་དེ་ཕལ་
ཆེར་ཁམས་དམར་ལ་གོ་བའི་སྐབས་མང་། དུས་རྒྱུན་ཟླ་བ་རེ་རེ་བཞིན་
བུད་ མེད་ རྣམས་ ལ་ མངལ་ ཁྲག་ འབབ་ པ་ དེ་ ལ་ ཡུལ་ མིའི་ ཁ་ སྐད་ དུ།
རྐེད་པ་ཡོང་ཟེར་བ་དང༌། རྐེད་ཚིག་ན་ཞེས་ཟེར་ཞིང་ཡོད་པ་ལས་ཟླ་
མཚན་འབབ་ཟེར་ཞིང་ཡོད་པ་མ་རེད། སྤྱིར་བཏང་སྨན་པ་དང་ཡོན་
ཏན་ཅན་མ་ཡིན་པའི་བོད་མི་མང་ཆེ་བ་ལ། ཟླ་མཚན་ཞེས་བརྗོད་ན་དེ་
གང་ཞིག་གི་མིང་ཡིན་པ་ཤེས་མཁན་ཕལ་ཆེར་ཡོད་པ་མ་རེད། །ཡང་།
41



༢
དང་པོ་ཕ་མའི་ཁུ་ཁྲག་སྐྱོན་མེད་པ། ཞེས་པ་ཁམས་དམར་ལ་ཁྲག་གི་ཐུ་
སྙད་བྱས་པ་ལས།། མངལ་ཁྲག་གི་དོན་མིན་པ་ཤེས་སླ།
བཤད་རྒྱུད་ལས། ལུས་ཟུངས་བདུན་གྱི་ཐ་མ་ཁུ་བ་དེ་་་
དྭངས་ སྙིགས་ གཉིས་ སུ་ ཕྱེས་ པའི་ དྭངས་ མས་ ལུས་ ཀྱི་ མདངས་ དང་།
སྙིགས་མས་མངལ་འཛིན་པའི་ས་བོན་བྱེད་ཅེས་བཤད་པ་དེ། སྨན་པ་
འགའ་ཞིག་གིས་འགྲེལ་བཤད་བྱེད་པའི་སྐབས་སུ་སྙིགས་མ་ཞེས་པ་མངལ་
ཁྲག་ཏུ་འགྲེལ་པ་ནི་སྨན་གཞུང་ལྟ་ཅི་ཡི་གེའི་བརྡ་དག་ཙམ་ཡང་ལེགས་
པར་མ་གོ་བའི་སྐྱོན་དུ་ཟད་དེ། རྒྱུད་བཞིའི་འགྲེལ་པ་མེས་པོའི་ཞལ་
ལུང་དང་། བཻ་སྔོན་སོགས་གཞུང་འགྲེལ་གྲོགས་ཅན་ཐམས་ཅད་ཀྱི་ནང་
དུ། ཁུ་བའི་སྙིགས་མ་ནི་ཐུར་དུ་འཛག་སྟེ་མངལ་འཛིན་པའི་ས་བོན་དུ་
རིམ་པར་འགྱུར་བ་ཡིན་ནོ། ཞེས་ཁུ་བ་དྭངས་སྙིགས་གཉིས་སུ་བྱེད་བའི་
དྭངས་མ་ལུས་ཟུངས་སུ་འགྱུར་ཞིང་། སྙིགས་མ་བསམ་སེའུ་ནས་རྩ་ལམ་
བརྒྱུད་དེ་ཐུར་དུ་འཛགས་ཏེ་མངལ་འཛིན་པའི་ས་བོན་བྱེད་པ་གསལ་པོར་
བསྟན་ཡོད་པ་རེད།： རྒྱུད་འགྲེལ་རྙིང་པ་འགའ་ཞིག་ན་དྭངས་མས་་
མངལ་འཛིན་པའི་ས་བོན་བྱེད་པ་དང་། སྙིགས་མས་ལུས་ཟུངས་བྱེད་
པར་བཤད་ཀྱང་། དོན་དུ་མི་འགལ་ཏེ། བོད་མིའི་གོམས་སྲོལ་གྱི་ནང་
དུ་དངོས་པོའི་དྭངས་སྙིགས་ལ་ངོས་འཛིན་ཚུལ་མི་འདྲ་བ་གཉིས་ཡོད་པ་
སྟེ། སྲ་བ་རིལ་པོའི་ཆ་ལ་དྭངས་མའམ་སྙིང་པོ་དང་། སླ་བ་ཆུའི་རྣམ་
པ་ཅན་ལ་སྙིགས་མ་ཟེར་བ་དང་། །ཡང་། སླ་བ་ལ་དྭངས་མའམ་སྙིང་
པོ་དང་། སྲ་བའི་ཆ་ལ་སྙིགས་མ་ཟེར་སྲོལ་གཉིས་ཀ་ཡོད་དེ། དཔེར་
ན། འོ་མ་དཀྲོགས་ནས་མར་བཏོན་ཟིན་པའི་རྗེས་སུ་སླ་བའི་ཆ་འོ་མ་ལ་
སྙིགས་མ་དང་། རིལ་པོ་མར་ལ་དྭངས་མ་ངོས་འཛིན་པ་དང༌། །ཡང་
42



ཆང་གི་སྙིང་ཁུ་བཏོན་ཟིན་པའི་རྗེས་སུ་སྲ་བའི་ཆ་སྦང་མ་ལ་སྙིགས་མ་དང་།
སླ་བ་ཆང་ལ་དྭངས་མ་ངོས་འཛིན་བྱེད་སྲོལ་ཡོད་པ་ལྟར་རེད། འདིར་
ཁུ་བར་སྐ་སླ་གཉིས་སུ་བྱེ་བའི་སླ་བ་ཆུའི་རྣམ་པ་ཅན་དེ་ཟུངས་ཁྲག་དང༌
ལྷན་དུ་འདྲེས་ནས་ལུས་ཟུངས་བྱེད་པ་དང༌། སྐ་བའི་ཆ་དེ་བསམ་སེའུ་
ཡི་རྩ་ལམ་བརྒྱུད་ཐུར་དུ་འཛགས་ཏེ་མངལ་འཛིན་པའི་ས་བོན་བྱེད་ཚུལ་
བཤད་པ་ནི། དེང་དུས་ནུབ་ཕྱོགས་པའི་གསོ་རིག་གཞུང་དུ་བསམ་སེའུ་
ནས་ཧོའོ་མོའུ་(Hormone)བབས་ཏེ་ཁྲག་དང་ལྷན་དུ་ལུས་ཟུངས་བྱེད་
པའི་ཚུལ་དང་། །ཡང་། བསམ་སེའུ་ནས་མངལ་འཛིན་པའི་ས་བོན་སྒོ་
ང་དེ་ཉིད་བསམ་སེའུ་ཡི་རྩ་ལམ་དུ་བབས་ནས་མངལ་འཛིན་པའི་ས་བོན་
བྱེད་ཚུལ་བཤད་པ་དང་ཕྱོགས་ཙམ་མཚུངས་པར་སྣང་།
2. ལུས་ཆགས་པའི་རྒྱུ་རྐྱེན་ནི། ཕའི་ཁུ་བ་དང་མའི་ཟླ་མཚན་ལ་
རླུང་ལ་སོགས་པ་རྣམ་པ་གྱུར་པའི་ནད་ཀྱིས་སྐྱོན་མེད་པ་དེ་ལ། བར་
དོའི་རྣམ་པ་ཤེས་པ་དེ་ཉིད་དགེ་མི་དགེ་གང་རུང་གི་ལས་དང་། མ་རིག་
པ་ལ་སོགས་པའི་ཉོན་མོངས་པའི་རླུང་གིས་ཉེ་བར་བསྐུལ་ནས་ཁུ་ཁྲག་
སེམས་གསུམ་གྱི་འབྱུང་བ་ལྔ་པོ་ལྷན་ཅིག་ཏུ་ཚོགས་ཤིང་འདུས་པ་རུང་བ་
ནི་མངལ་དུ་བུ་ལ་སོགས་པ་ཆགས་པར་འགྱུར་བའི་རྒྱུ་ཡིན། འདིའི་
སྐབས་ཀྱི་འབྱུང་བ་ལྔ་ཞེས་པ་ནི། སྤྱིར་ཁུ་ཁྲག་སེམས་གསུམ་རང་རང་
གི་ ཆ་ ལ་ གནས་ པའི་ འབྱུང་ ལྔའི་ཆ་ ཤས་ རྣམས་ ལ་ ཟེར་ བ་ ཡིན་ ཀྱང་།
ཁྱད་པར་དུ་བར་དོའི་རྣམ་པ་ཤེས་པ་དང་ལྷན་ཅིག་ཏུ་གནས་པའི་འབྱུང་
བ་ལྔ་ཤིན་ཏུ་ཕྲ་བའི་ཆ་ཞིག་ཡོད་པ་དེ་ལ་བྱ་ཞིང་། དེ་ཡང་གཞན་རྣམས་
དང་མཉམ་དུ་ཚོགས་པར་རུང་བ་ཞིག་ཡིན། དེ་ཡང་བུ་མོ་གཞོན་ནུ་མ་
མཐའ་ཡང་རང་ལོ་བཅུ་གཉིས་མ་ལོན་གྱི་བར་དྭངས་མ་རྣམས་རང་རང་
43



ལུས་ཟུངས་གསོ་སྐྱེད་ཀྱི་བྱ་བས་ཁམས་དམར་གསོག་པའི་སྐབས་མེད་ཅིང་།
ལོ་ན་ལྔ་བཅུ་བརྒལ་ན་འབྱུང་བ་ཉམས་པའི་དབང་གིས་ཁམས་དམར་
གསོག་པའི་རྒྱུ་མེད་པའི་དོན་གྱིས་མི་འཛག་གོ ། གཞན་སྦྲུམ་མ་དང་མོ་
གཤམ་མ་ཡིན་པའི་རྒྱུན་ལྡན་གྱི་བུད་མེད་རྣམས་ནི། ཁ་ཟས་ཀྱི་དྭངས་
མ་རྣམས་ལས་རིམ་བཞིན་བྱུང་བའི་ཁུ་བ་དམར་པོ་བསམ་སེའུར་བསགས་
པ་དེ་ཟླ་བ་རེ་རེ་བཞིན་དུས་ལས་མི་ཡོལ་བར་བསམ་སེའུ་ཡི་རྩ་ལམ་གཡས་
གཡོན་གཉིས་བརྒྱུད་ནས་བུ་སྣོད་དུ་བབས་ཤིང༌། མངལ་འཛིན་པའི་ས་
བོན་བྱེད་ཅིང་ཡོད་པ་དང༌། གལ་ཏེ་མངལ་འཛིན་པའི་རྒྱུ་རྐྱེན་མ་་་
ཚོགས་པའི་ཚེ་ན། བུ་སྣོད་ནང་གི་སྙིགས་མ་རྣམས་ཁྲག་གི་
གྱུར་ནས། ཐུར་སེལ་གྱི་རླུང་གིས་མངལ་སྒོ་འབྱིན་པར་བྱས་ཏེ་ཞག་
གསུམ་གྱི་བར་དུ་ཅུང་ཟད་རེ་ཕྱིར་འཛག་གི་ཡོད་པ་རེད། །དེ་དག་འབྱུང་
བའི་རྟགས་ནི་ལུས་ཉམས་ཤིང་ཤེད་ཆུང་བ་དང་། བཞིན་གྱི་མདངས་
ཉམས་པ། ནུ་མ་དང་། རྐེད་པ། མགུལ་པ། མིག དཀུ་སྟེ་
ཚང་ར་རྣམས་འདར་ཞིང་གཡོ་བ་སྟེ། འདིའི་དུས་སུ་ཆགས་པས་གཟིར་
བས་སྐྱེས་པ་དང་འཁྲིགས་པར་འདོད་པའི་དུས་ཡིན་ནོ།
མ་ པར་
44
4



ཕོ་མོའི་དབང་པོའི་རྩ་ལག་གི་དཔེ་རིས།
མཐལ་མོ
རྒྱུ་གྲོག་རྩ་
གྲོ
ལྷངཔ་
བསམ་སེའུ་
རྒྱུང་པ་
གཅིན་ལམ་
ཁམས་འདྲེན་སྦུ་རྒྱུ་
དཀྲེ
རླིག་འབྲས
45



རྨོང་སྤུ
མོ་མཚན་
བྱ་ལེ་
छुर्षे
སྐྱེ་སྒོ
མཚན་དབྲག
শেষ
བུ་སྣོད་
མངལཥ
མངལ་སྐྱི་
46



མངལ་ལེན་པའི་དུས་ནི། མངལ་ཁ་བྱེ་བ་སྟེ་རྐེད་པ་ཡོང་བའམ་
མངལ་ཁྲག་ཡོང་བའི་ཉིན་དང་པོ་ནས་བརྩིས་པའི་ཞག་བཅུ་གཉིས་པ་དེ་
ནས་འགོ་བརྩམས་ཏེ། ཞག་དགུའམ་ཡང་ན་བཅུ་གཉིས་ཀྱི་བར་དུ་ཕོ་མོ་
གཉིས་འཁྲིག་པ་ལ་ཞུགས་ན་མངལ་ཆགས་པའི་དུས་ཡིན་ཞིང་། དེ་ལས་
འགྱངས་ན་མངལ་ཁ་ཟུམ་ཞིང་མངལ་ཆགས་མི་ཐུབ་པར་བཤད། འོན་
ཀྱང་རྒྱུད་བཞིའི་འགྲེལ་པ་ཁག་ལས།། མངལ་ཁ་བྱེ་བ་སྟེ་རྐེད་པ་ཡོང་
བའི་ཉིན་དང་པོ་ནས་བརྩིས་པའི་ཞག་པོ་བཅུ་གཉིས་ཀྱི་རིང་ལ་ ཕོ་མོ་
འཁྲིག་པ་ལ་ཞུགས་ན་མངལ་ཆགས་ པའི་ དུས་ཡིན་ཞེས་བཤད་ པ་ ནི།
བཤད་རྒྱུད་ཀྱི་རྩ་ཚིག་ཡིག་ནོར་བྱུང་བ་ལ་བརྟེན་ནས་འགྲེལ་བཤད་བྱས་
པ་ཤེས་སླ། བཤད་རྒྱུད་ཀྱི་ཤིང་པར་ལས། མངལ་ཁ་བྱེ་ནས་ཞག་ནི་
བཅུ་གཉིས་བར། ཞེས་པ་ནི་ཡིག་ནོར་རྒྱུན་འབྱམས་སོང་བ་ལས་དོན་
དངོས་ནི། མངལ་ཁ་བྱེ་ནས་ཞག་ནི་བཅུ་གཉིས་པར། ཞེས་མ་དཔེ་
དག་མ་རྣམས་ལས་བྲིས་པར་མཐོང་སྟེ། དཔལ་སྤུངས་དགོན་པའི་ལྷ་
ཁང་གཏོར་སྐབས་ལྷ་ཁང་གི་དཔེ་མཛོད་ནང་ནས་ཁྱེར་ཡོང་བའི་རྒྱུད་བཞི་
བྲིས་མ་སྤུས་ལེགས་ལ་མཚལ་མཆན་དང་སྣག་མཆན་གཉིས་ཡོད་པ་ཞི
པ་ཞིག་ཁོ་
བོའི་ཕ་ཡུལ་ན་མཐོང་བས་དེའི་ནང་དུ། །མངལ་ཁ་བྱེ་ནས་ཞག་ནི་བཅུ་
གཉིས་པར། ཞེས་བྲིས་འདུག་པ་འདི་ཉིད་དག་པར་མཐོང་ངོ༌། །དེང་
དུས་ནུབ་ཕྱོགས་པའི་གསོ་རིག་གི་གཞུང་དུ་བཤད་པ་ལྟར་ན། རྐེད་པ་
ཡོང་བའི་ཞག་དང་པོ་ནས་བརྩིས་པའི་ཞག་བཅུ་བཞི་པ་དེ་མངལ་ཆགས་
པའི་དུས་གཏན་འཁེལ་ཡིན་ཞིང་དེའི་སྔོན་གྱི་ཉིན་གཉིས་དང་། རྗེས་ཀྱི་
ཉིན་གཉིས་ཀྱང་མངལ་ཆགས་སྲིད་པའི་དུས་ཡིན་པར་འདིའི་ལུགས་ལ་
མངལ་ཆགས་པའི་དུས་ཚོད་ཉིན་ལྔ་ལས་མེད་ཀྱང་། ཕལ་ཆེར་མངལ་
47



ལེན་པའི་དུས་མཚམས་མཐུན་པར་སྣང་། གོང་གསལ་འདི་ནི་བུད་མེད་
ཕལ་ཆེ་བའི་དབང་དུ་བྱས་ནས་བཤད་པ་ཡིན་ཞིང་། སྤྱིར་བཏང་རྒྱུན་
ལྡན་གྱི་བུད་མེད་མང་ཆེ་བར་རྐེད་པ་ཡོང་བའི་དུས་མཚམས་བདུན་ཕྲག་
བཞི་སྟེ་ཞག་པོ་ཉེར་བརྒྱུད་ཡིན་ཡང་། དམིགས་བསལ་གྱི་བུད་མེད་ཁ་
ཤས་རྐེད་པ་ཡོང་བའི་དུས་མཚམས་དེ་བདུན་ཕྲག་གསུམ་མམ་ཞག་ཉེར་
གཅིག་ཙམ་ནས་ཡོང་གི་ཡོད་པ་རེད། བུད་མེད་དེའི་རིགས་ཀྱི་ཕྲུ་གུ་
འཁོར་བའི་དུས་ཚིགས་ཀྱང་རྒྱུན་ལྡན་གྱི་བུད་མེད་ཕལ་ཆེ་ལས་སྔ་བར་
ཡོང་གི་རེད།
དེ་ལྟར་ཕ་མ་གཉིས་ཀྱི་ས་བོན་དང་བར་དོའི་རྣམ་པ་ཤེས་པ་གསུམ་
ལྷན་ཅིག་ཏུ་མའི་མངལ་དུ་ཚོགས་ནས་ལུས་ཀྱི་ས་བོན་བྱེད་པའི་ཚུལ་ནི།
ཕའི་ཁུ་བས་ལུས་ཀྱི་ཆ་ཤས་སུ་གྱུར་པའི་རུས་པའི་རིགས་ཆེ་ཕྲ་ཐམས་ཅད་
དང་། ཀླད་པ་དང༌། གཞུངས་པ་དང་དེ་ལས་གྱེས་པའི་རྩ་དཀར་གྱི་
ཆ་ལག་ཐོམས་ཅད་སྐྱེད་པ་ཡིན་ལ། མའི་ཟླ་མཚན་གྱིས་ལུས་ཀྱི་ཆ་ཤས་
སུ་གྱུར་པའི་ཤ་དང༌། ཁྲག་དང༌། དོན་སྣོད་རྣམས་སྐྱེད་པར་བྱེད་དོ།
རང་གི་སེམས་སམ་བར་དོའི་རྣམ་པར་ཤེས་པ་དེས་ནི་རང་རང་གི་ཡུལ་
འཛིན་པར་བྱེད་པའི་རྟོག་མེད་ཀྱི་ཤེས་པ་དང་། རང་ཡུལ་རྟོགས་པར་
བྱེད་པའི་རྟོག་བཅས་ཀྱི་ཤེས་པ་རྣམས་སྐྱེད་པར་བྱེད་ཅིང་ཡོད་ལ། བྱེ་
བྲག་འབྱུང་བ་སོ་སོའི་བྱེད་ལས་སོགས་རྒྱས་པ་བཤད་རྒྱུད་ལས་རྟོགས་པར་
བྱའོ། །མངལ་གནས་དེ་ཉིད་ཕོ་མོའི་ལུས་སོ་སོར་ཆགས་པའི་རྒྱུ་རྐྱེན་ནི།
འི་ཁུ་བ་མང་བའམ་ཤུགས་ཆེ་བར་བྱུང་ན་མངལ་གནས་དེ་བུ་ཕོ་དང་
(1) ཕ་ལ་ཆགས་ཤིང་མ་ལ་སྡང་བའི་ཚུལ།
48



མའི་ཟླ་མཚན་མང་བའམ་ཤུགས་ཆེ་བར་བྱུང་ན་མངལ་གནས་དེ་བུ་མོ་
ཆགས་པར་བྱེད་པའི་མི རྒྱུ་རྐྱེན་གཙོ་བོ་ཡིན་ཞིང༌། གཞན་ཡང་ཕོ་མོ་
གཉིས་འཁྲིག་པ་ལ་ཞུགས་པའི་དུས་ཀྱི་གནམ་ལོ་དང་འགྲེལ་བའི་ཟླ་བ་
ཡར་ངོ་དང་མར་ངོ༌། ཚེས་གྲངས་ཆ་དང་ཡ་སོགས་ཀྱིས་ཁྱད་པས་ཀྱང་
མངལ་གནས་དེ་ཉིད་ཕོ་མོའི་དབྱེ་བ་འབྱུང་བའི་རྒྱུ་རྐྱེན་བྱེད་ནུས་ཚུལ་
རྩིས་རིག་གི་གཞུང་རྣམས་སུ་གསལ།
དེ་ཡང་མངལ་དུ་གྲུབ་པའི་སེམས་ཅན་དེའི་ལུས་ཆགས་ནས་འཕེལ་
བའི་རྒྱུ་རྐྱེན་ནི། སྤྱི་མས་རོ་དྲུག་གི་བཟའ་བཏུང་འཕྲོད་པ་གང་ཟོས་
པའི་བཅུད་རྣམས་ཕོ་བའི་གནས་ནས་རིམ་པས་ལུས་ཟུངས་སོ་སོར་འཕེལ་
བའི་དྭངས་མ་བདུན་པ་དེ་ཉིད་བསམ་སེའུར་བསགས་པ་དེ། བུ་སྣོད་
གཡས་གཡོན་གྱི་རྩ་ལམ་གཉིས་བརྒྱུད་དེ་མངལ་གནས་དེའི་ལུས་ཀྱི་ལྟེ་བར་
བབས་ཏེ། ལུས་སྐྱེད་པའི་རྒྱུ་བྱེད་ཅིང་ཡོད་པ་ནི་དཔེར་ན། མེས་པོའི་
ཞལ་ལུང་ལས། རྫིང་དང་འདྲ་བའི་བསམ་སེའུ་ནས། ཡུར་བ་དང་
འདྲ་བའི་རྩའི་སྦུབས་གཉིས་སུ། ཆུ་དང་འདྲ་བའི་དྭངས་མའི་རྒྱུན་
འབྱུང་སྟེ། ཞིང་དང་འདྲ་བའི་མངལ་གནས་ཀྱི་ལུས་ལ། ལོ་ཏོག་དང་
འདྲ་བའི་ཁམས་སུམ་ཅུ་རྩ་དྲུག་རྣམས་འཕེལ་ཞིང་རྒྱས་པར་བྱེད་པ་ཡིན།
ཞེས་གསུངས་པ་ལྟར་རོ། བྱེ་བྲག་བདུན་ཕྲག་རེ་རེ་བཞིན་འཕེལ་བའི་
ཚུལ་གསལ་ཞིང་ཞིབ་པ་བཤད་རྒྱུད་དུ་གསལ་ཡང་། འགྲེལ་པ་རྣམས་སུ་
བཤད་རྒྱུད་ཀྱི་ཚིག་དོན་ལ་ཞིབ་ཏུ་མ་དཔྱད་པར་རང་གི་འཆར་སྣང་ལྟར་
འགྲེལ་བས་ནོར་འཆུག་མང་པོ་བྱུང་ཡོད་སྟབས། ལྷ་ས་སྨན་རྩིས་ཁང་གི་
1) མ་ལ་ཆགས་ཤིང་ཕུ་ལ་སྡང་བའི་ཚུལ།
49



ལུས་ཆགས་ཚུལ་གྱི་དཔེ་རིས་བྲིས་པའི་ཐང་ཀ་དེ་ནི། བཤད་རྒྱུད་ཀྱི་
ཚིག་དོན་དང་ཞིབ་ཏུ་སྦྱར་ན་ཧ་ཅང་མི་མཐུན་ཞིང་། དེང་དུས་ཚན་
རིག་གི་འཕྲུལ་ཆས་ཀྱིས་བརྟག་ནས་རྟོགས་པའི་ལུས་ཆགས་ཚུལ་གྱི་པར་
རིས་དང་དེ་བས་ཀྱང་མི་མཐུན། འོན་ཀྱང་དེ་ལ་དགག་གཞག་གི་སྤྲོས་
པའི་དགོས་གལ་མ་མཐོང་བས་རེ་ཞིག་བཞག་ནས། འདིར་ལུས་ཆགས་
ཚུལ་བཤད་རྒྱུད་ཀྱི་རྩ་བའི་ཚིག་དོན་ཇི་བཞིན་མདོར་བསྡུས་པའི་སྒོ་ནས་
འགྲེལ་བར།
གཉིས། ལུས་ཆགས་ཚུལ་དངོས་བཤད་པ།
ལུས་ཆགས་ནས་འཕེལ་བའི་གོ་རིམ་ནི། འདིར་བདུན་ཕྲག་དང་
པོ་ནས་བདུན་ཕྲག་གསུམ་པའི་བར་གྱི་གོ་རིམ་འདིའི་ནང་དུ་མངལ་གྱི་
སྦྲུམ་དེ་མི་ལུས་ཀྱི་རྣམ་པ་རགས་པ་ཆགས་ཡོད་པར་གསལ་ཏེ། བདུན་
ཕྲག་བཞི་པ་སྟེ་ཞག་པོ་ཉེར་གཅིག་ནས་ཉེར་བརྒྱད་པའི་བར་དེར་མངལ་
གནས་དེའི་ལུས་ལ་ཕོ་མོའི་མཚན་མའི་རྟགས་ཀྱི་རྨང་གཞི་ཆགས་པའི་དུས་
ཡིན་པའི་ཕྱིར། གལ་ཏེ་ལུས་དབྱིབས་རགས་པ་ཙམ་ཡང་ཆགས་མེད་ན།
ཕོ་མོའི་མཚན་མའི་རྨང་གཞི་ཆགས་པའི་ཡུལ་མེད་དེ། དེར་ཁྱད་ཆོས་
འབྱུང་བའི་ཡུལ་ཁྱད་གཞི་ཡང་མ་གྲུབ་པའི་ཕྱིར་རོ།
ཟླ་བ་དང་པོའི་བདུན་ཕྲག་དང་པོའི་སྐབས་སུ། བཤད་
རྒྱུད་ལས། ཟླ་བ་དང་པོ་བདུན་ཕྲག་དང་པོའི་དུས། །འོ་མར་རུ་མ་བླུག་
འདྲ་ཁུ་ཁྲག་འདྲེས། ཞེས་པའི་དོན་ནི་མའི་མངལ་དུ་ཁུ་ཁྲག་སེམས་
གསུམ་ལྷན་ཅིག་ཏུ་ཚོགས་པའི་སྐད་ཅིག་དང་པོ་ནས་འགོ་བརྩམས་པའི་
༡
50



བདུན་ཕྲག་གཅིག་གི་རིང་ལ། ཀུན་གཞི་རྣམ་པ་ཤེས་པ་ལས་སྲོག་གི་
རླུང་འཕྲོས་ཏེ། དེས་ཁུ་ཁྲག་གི་རྡུལ་ཐམས་ཅད་ཕན་ཚུན་དབྱེར་མེད་རོ་
གཅིག་ཏུ་འདྲེས་པར་བྱེད་དེ་དཔེར་ན། ཞོའི་དོན་དུ་འོ་མ་བསྐོལ་བའི་
ནང་དུ་རུ་མ་བླུག་པ་དང་འདྲའོ། །བདུན་ཕྲག་གཉིས་པ་ནུ་ནུར་པོ་རུ་
འགྱུར། ཞེས་པར། དུས་དེར་ལས་ཀྱི་རླུང་ཀུན་ཏུ་སྡུད་པ་ཞེས་བྱ་བ་
འཕྲོས་ནས་སྔ་མ་ལས་ཅུང་ཟད་སྐ་བའི་རྣམ་པ་ནུ་ནུར་པོར་འགྱུར་རོ། །
བདུན་ཕྲག་གསུམ་པ་ཞོ་ཆགས་ལྟ་བུར་སྣང༌། ཞེས་པ་ལ་སོགས་པའི་
དོན་ནི། དུས་དེར་བཟོད་དཀའ་ཞེས་བྱ་བའི་རླུང་འཕྲོས་ཏེ་ཞོ་ཆགས་
ཟིན་པ་ལྟ་བུའི་སྐ་བའི་རང་བཞིན་ཅན་དུ་འགྱུར་རོ། སྐབས་འདིར་ཕོ་
མོའི་མཚན་མ་གསལ་བར་མ་གྱུར་པའི་དུས་ཡིན་པས། བུ་སྐྱེ་བ་འདོད་
པ་རྣམས་ཀྱིས་དུས་འདིར་ལྟེ་བ་བསྒྱུར་བའི་ཐབས་ལ་བརྩོན་ན་མངལ་
གནས་དེ་ཉིད་བུ་རུ་བསྒྱུར་ཐུབ་པར་བཤད། དུས་འདི་ནས་བཟུང་ཕྲུ་གུ་
མ་བཙས་ཀྱི་བར་དུ་མངལ་གནས་ཀྱི་ལུས་སྲུང་བའི་ཆེད་དུ་མའི་ཟས་སྤྱོད་
གཟབ་དགོས་པ་སྟེ། དེའང་ཉལ་པོ་ཤུགས་ཆེ་བ་དང་། རྩོལ་བ་དྲག་
པོའི་ལས་བྱེད་པ་དང་། མཚན་མོར་གཉིད་མི་ལོག་ཅིང་ཉིན་མོར་གཉིད་
ལོག་པ་དང༌། བཤང་གཅི་ཤུགས་ཀྱི་བཀག་པའམ་ཡང་ན་ཤུགས་ཀྱིས་
བཙིར་ཆེ་བ་སོགས་ཀྱི་སྤྱོད་ལམ་དང་། ནུས་པ་ཚ་བ་དང་། རྣོ་བ།
ལྕི་བ་བཅས་ཀྱི་བཟའ་བཏུང་ཆེས་དྲགས་པ་དང་། བཤང་གཅི་འགག་པ་
འགྱུར་བའི་ཁ་ཟས་ཀྱི་རིགས་རྣམས་དང་། བཤལ་སྐྱུག་ནི་རུ་ཧ་དང་།
གཏར་ཁ་བཅས་མངལ་གནས་མ་དང་བཅས་པ་ལ་གནོད་པས་སྤང་བར་བྱ་
དགོས། དེ་ལྟར་སྤང་དགོས་པའི་རྒྱུ་མཚན་ཅིའི་ཕྱིར་ཞེ་ན། ཟས་སྤྱོད་
དེ་རྣམས་མའི་ལུས་ཟུངས་ལ་ལྷག་པར་དུ་གནོད་པའི་ཕྱིར། མའི་ཟུངས་
51



མ་
སྐབས་
ཟད་ན་བུའི་ལུས་བསྐྱེད་པའི་རྒྱུ་མེད་པས་མངལ་འཇིག་པ་སྟེ་ཕྱིར་འབྱུང་
བའམ་འཆི་བ་དང་། ཡང་ན་རླུང་གི་དབང་གིས་མངལ་གྱི་ནང་དུ་སྐམ་
པར་འགྱུར་རོ། ། བཞི་པ་གོར་གོར་མེར་མེར་ནར་ནར་པོ། །དེ་ལས་ཕོ་མོ་
མ་ནིང་རིམ་པར་འགྱུར། ཞེས་པ་ལ་སོགས་པའི་དོན་ནི། བདུན་ཕྲག་
བཞི་པའི་སྐབས་སུ་རབ་ཏུ་བྱེད་པ་ཞེས་བྱ་བའི་རླུང་གིས་ལུས་དབྱིབས་
རགས་པ་ཞོའི་རྣམ་པ་ལྟ་བུ་ཆགས་པ་དེ་ལ་ཕོ་མོ་གང་ཡིན་གྱི་མཚན་མ་
གཏན་འཁེལ་བར་བྱེད་ཅིང་ཡོད་པ་སྟེ། དེའང་མཚན་མའི་རྟགས་སུ་
གོར་གོར་པོ་སྟེ་ཅུང་ཟད་སྲ་ཞིང་འདྲིལ་བའི་རྣམ་པ་ཆགས་ན་ཕོ་དང་།
མེར་མེར་པོ་སྟེ་སླ་བའི་རྣམ་པ་ཆགས་ན་བུ་མོ་དང༌། ནར་ནར་པོ་སྟེ་ཅུང་
ཟད་སྐ་བའི་རྣམ་པ་ཆགས་ན་མ་
་མ་ནིང་དུ་འགྱུར་བར་བཤད།
འདིར་ལུས་ལ་སྦྲུམ་ཆགས་པ་བུད་མེད་རང་ཉིད་ཀྱིས་ཤེས་ཞིང་། དེའི་
ཏོགས་སུ་དཀུ་སྟེ་མངལ་དང་ཚང་ར་ལྕི་བ་དང༌། ལུས་རིད་པ། ཁ་
ཟས་ ཡི་ག་མེད་པ། གཡལ་མང་དུ་འབྱུང་ཞིང་བྱ་མྱོང་ལ་དགའ་བ།
ལུས་ལྕི་ཞིང་འགུལ་བསྐྱོད་མི་འདོད་ པ། ནུ་ མ་ སྔར་ལས་ཆེར་སྐྱེ་བ།
ཟས་རོ་སྐྱུར་བ་ལ་དགའ་ཞིང་། སྙིང་ལ་ཁ་ཟས་སྣ་ཚོགས་པ་ཞིག་བཟའ་
འདོད་སྐྱེ་བ་བཅས་ཡོང་གི་ཡོད་པ་རེད། དུས་དེར་ཇི་ལྟར་འདོད་པའི་
ཟས་དེ་མ་བྱིན་པ་བཀག་ན་མངལ་གནས་དེ་སྐྱེ་ཤོར་ཐེབས་ཏེ་འཆི་བར་
འགྱུར་ལ། གལ་སྲིད་མ་འཆི་ནའང་དབང་པོ་སྐྱོན་ཅན་དུ་འགྱུར་བས།
དེས་ན་ནད་གཞི་ལ་གནོད་པའི་ཁ་ཟས་ཞིག་ཟ་འདོད་སྐྱེས་ན། དེ་མ་བུ་
གཉིས་ཀ་ལ་ཕན་པའི་ཁ་ཟས་ཅུང་ཟད་དང་བསྲེས་ནས་སྟེར་དགོས།
ཟླ་བ་གཉིས་པར། ཟླ་བ་གཉིས་པ་བདུན་ཕྲག་ལྔ་པ་ལ། །
མངལ་གནས་ལུས་ཀྱི་དང་པོ་ལྟེ་བ་ཆགས། ཞེས་པའི་དོན་ནི། བདུན་
༢
52



ཕྲག་ལྔ་པའི་སྐབས་སུ་ཡང་དག་པར་སྡུད་པ་ཞེས་བྱ་བའི་རླུང་གིས་སྔར་གྱི་
རྣམ་པ་ལས་འདས་ནས་སྲ་བའམ་ མཁྲང་ པར་འགྱུར་ཞིང་། མངལ་་་
གནས་ཀྱི་ལུས་བསྐྱེད་པར་བྱེད་པའི་ཡུལ་གཙོ་བོ་དང་རྩ་ཐིག་རླུང་གསུམ་
འབྱུང་བའི་གཞི་ལྟ་བུའི་ལྟེ་བ་ཆགས་སོ། ། དྲུག་པ་ལྟེ་བ་ལ་བརྟེན་སྲོག་རྩ་
ཆགས། ཞེས་པའི་དོན་ནི། དུས་དེར་རྒྱ་ཆེན་པོ་ཞེས་བྱ་བའི་རླུང་གིས་
ལྟེ་བའི་རྩ་འདབས་ཀྱི་དབུས་དེ་ལ་བརྟེན་ནས་སྲོག་རྩ་དཀར་ནག་གཉིས་
པོ་ཆགས། ་འདིར་སྲོག་རྩ་དཀར་པོ་ཞེས་པ་རྩ་དཀར་དང༌། སྲོག་རྩ་
ནག་པོ་ཞེས་པ་འཕར་རྩ་དང་སྡོད་རྩ་གཉིས་ལ་ཟེར། སྐབས་འདིར་སྲོག་
རྩའི་ཡན་ལག་གི་རྩ་ཕྲན་འགའ་ཞིག་ཡང་ཆགས་ཐུབ་ཡོད་པར་བཤད་དེ།
སྔོན་གྱི་འགྲེལ་པ་རྙིང་པ་འགའ་ཞིག་ཏུ། བདུན་ཕྲག་དྲུག་པའི་སྐབས་སུ་
མགོ་ལ་རྩ་གཅིག ལག་པ་ལ་རྩ་གཉིས། མཚན་མ་ལ་རྩ་གཉིས་ཏེ་ལུས་
ཀྱི་དབྱིབས་སུ་ཆགས་སོ་ཞེས་ཟེར་བ། མེས་པོའི་ཞལ་ལུང་སྟོད་ཆ་(པེ
ཤ ༡༣༠
པར)ན་གསལ། ། བདུན་པ་མིག་གི་དབང་པོ་
གཟུགས་སུ་དོད། ཞེས་པའི་དོན་ནི། དུས་དེར་འཁྱིལ་བ་ཞེས་བྱ་བའི་
རླུང་གིས་མིག་གི་དབང་པོའི་གཟུགས་ཡོངས་སུ་གསལ་བར་དོད་ཐུབ་པར་
བཤད། །བརྒྱད་པ་དེ་ལ་བརྟེན་ནས་མགོ་དབྱིབས་ཆགས། ཞེས་པའི་
དོན་ནི། དུས་དེར་བཟློག་ཅིང་བསྒྱུར་བ་ཞེས་བྱ་བའི་རླུང་གིས་མགོ་
དབྱིབས་རགས་པའི་རྣམ་པ་བསྒྱུར་ཏེ་མགོ་བོའི་མཚན་ཉིད་ཡོངས་སུ་་
རྫོགས་པར་ཆགས་སོ། ། དགུ་པར་ལུས་དབྱིབས་ཁོག་པ་སྟོད་སྨད་ཆགས།
ཞེས་པའི་དོན་ནི། དུས་དེར་རྣམ་པ་འབྱེད་པ་ཞེས་བྱ་བའི་རླུང་གིས་
ལུས་སྟོད་སྨད་ཀྱི་ཆ་ ཤས་སོ་སོའི་དབྱིབས་རྣམས་ཡོངས་སུ་གསལ་བར་
ཆགས་སོ། དེ་ལྟར་བདུན་ཕྲག་དང་པོ་ལུས་ཆགས་པའི་འགོ་བརྩམས་པ་
ཕ ༢ ༣
53



-
ནས་བཟུང་བདུན་ཕྲག་དགུ་པའི་བར་འདིར། སྲོག་པ་རྩ་འམ་དབུ་མའི་
ནུས་པས་ལུས་དཀྱུས་གཅིག་ཏུ་ཆགས་ཏེ་ཉ་ལྟ་བུ་ཞིག་གྲུབ་པས་ན་ཉ་ཡི་
གནས་སྐབས་ཡིན་ཞེས་རྒྱུད་སྡེ་དག་ལས་བཤད།
༣ ཟླ་བ་གསུམ་པར། ཟླ་བ་གསུམ་པ་བདུན་ཕྲག་བཅུ་པ་ལ། །
དཔུང་པ་ གཉིས་དང་དཔྱི་གཉིས་འབུར་དུ་དོད། ཅེས་པའི་དོན་ནི།
དུས་དེར་སྲ་བར་བྱེད་པ་ཞེས་བྱ་བའི་རླུང་གིས་དཔུང་པ་གཉིས་ཀྱི་མགོ་
དང་དཔྱི་མགོ་གཉིས་རྐང་རུས་རྣམས་ཀྱི་རྟེན་དུ་ཆགས་ཤིང་འབུར་དུ་དོད་
དོ། སྐབས་འདིར་རླུང་གི་སྟོབས་ཀྱིས་མངལ་གནས་དེའི་ལུས་འགུལ་བ་
དང་། ཡན་ལག་བརྐྱང་པའི་ལས་བརྩམ་པར་བཤད། ། བཅུ་གཅིག་་་
དབང་པོ་དགུ་ཡི་གཟུགས་དབྱིབས་དོད། ཅེས་པའི་དོན་ནི། དུས་
འདིར་བུ་ག་སྣང་བ་ཞེས་བྱ་བའི་རླུང་གིས་དབང་པོ་དགུ་སྟེ་མིག་གི་དབང་
པོ་ཟ་མའི་མེ་ཏོག་ལྟ་བུ་ལ་སོགས་པའི་དབང་པོ་དགུ་པོའི་སོ་སོའི་གཟུགས་
དབྱིབས་རྣམས་དོད་དོ། ། བཅུ་གཉིས་པ་ལ་དོན་ལྔའི་གཟུགས་དབྱིབས་
དོད། ཞེས་པའི་དོན་ནི། དུས་འདིར་ཡོན་པོ་ཞེས་བྱ་བའི་རླུང་གིས་
ནང་གི་དོན་ལྔའི་གཟུགས་དབྱིབས་རྣམས་དོད་དོ། །བཅུ་གསུམ་པ་ལ་
སྣོད་དྲུག་གཟུགས་དབྱིབས་དོད། ཞེས་པའི་དོན་ནི། དུས་འདིར་སྤུ་
རྒྱུས་ཞེས་བྱ་བའི་རླུང་གིས་ནང་དུ་སྣོད་དྲུག་གི་གཟུགས་དབྱིབས་རྣམས་
དོད་དོ།
༩ ཟླ་བ་བཞི་པར། ཟླ་བ་བཞི་པ་བདུན་ཕྲག་བཅུ་བཞི་ལ། །
དཔུང་རྐང་བརླ་རྐང་བཞི་པོའི་གཟུགས་དབྱིབས་དོད། ཅེས་པའི་དོན་
ནི། དུས་འདིར་སྐུད་པའི་ཁ་ཞེས་བྱ་པའི་རླུང་གིས་དཔུང་པའི་རྐང་རུས་
གཉིས་དང༌། བརླའི་རྐང་རུས་གཉིས་ཀྱི་གཟུགས་དབྱིབས་རྣམས་དོད་
54



༥
དོ། །བཅོ་ལྔ་པ་ལ་རྐང་ལག་རྗེ་ངར་དོད། ཅེས་པའི་དོན་ནི། དུས་
འདིར་པད་མ་ཞེས་བྱ་བའི་རླུང་གིས་རྐང་ལག་བཞི་པོའི་རྗེ་ངར་གྱི་རྐང་
རུས་རྣམས་དོད་དོ། །བཅུ་དྲུག་པ་ལ་སོར་མོ་ཉི་ཤུ་དོད། ཅེས་པའི་དོན་
ནི། དུས་འདིར་བདུད་རྩི་འགྲོ་བ་ཞེས་བྱ་བའི་རླུང་གིས་རྐང་ལག་གཉིས་
ཀྱི་སོར་མོ་ཉི་ཤུའི་རྐང་རུས་རྣམས་ཆགས་པ་སྟེ་དོད་དོ། ། བཅུ་བདུན་ཕྱི་
ནང་འབྲེལ་བའི་རྩྭ་རྣམས་ཆགས། ཞེས་པའི་དོན་ནི། དུས་འདིར་
འབྲི་གདོང་ཞེས་བྱ་བའི་རླུང་གིས་སྲོག་རྩ་དཀར་ནག་གཉིས་ཀྱི་ཡན་ལག་
ལུས་ཕྱི་ནང་དུ་འབྲེལ་བའི་རྩ་རིགས་རྣམས་ཆགས་སོ། དེ་ལྟར་ཟླ་བ་
གཉིས་ཀྱི་རིང་ལ་གཙོ་བོར་ཡན་ལག་རྣམས་རྒྱས་པའི་དུས་ཡིན་པས་རུས་
སྤྲུལ་གྱི་གནས་སྐབས་ཞེས་རྒྱུད་སྡེའི་ལུགས་སོ།
ཟླ་བ་ལྔ་པར། ཟླ་ལྔ་བདུན་ཕྲག་བཅོ་བརྒྱུད་ཤ་ཚིལ་ཆགས།
ཞེས་པའི་དོན་ནི། དུས་འདིར་དྲི་མ་མེད་པ་ཞེས་བྱ་བའི་རླུང་གིས་ལུས་
ཟུངས་ཀྱི་དྭངས་སྙིགས་བྱེ་སྟེ་ཤ་ཚིལ་སོགས་གསར་དུ་ཆགས་སོ། འདི་
ནས་མངལ་གནས་ཀྱི་ལུས་དེ་ལ་ལུས་ཟུངས་རྣམས་རྙིང་ཚབ་གསར་མཐུད་
བྱེད་པའི་ནུས་པ་ཆགས་པའི་འགོ་ཚུགས་པའི་དོན་ཡིན། །བཅུ་དགུ་པ་ལ་
ཆུ་བ་རྒྱུས་པ་ཆགས། ཞེས་པའི་དོན་ནི། དུས་དེར་ཤིན་ཏུ་ཕྲ་བ་ཞེས་
བྱ་བའི་རླུང་གིས་ལུས་ཀྱི་ཆུ་བ་དང་རྒྱུས་པ་རྣམས་ཆགས་སོ། །ཉི་ཤུ་པ་ལ་
རུས་དང་རྐང་མར་ཆགས། ཞེས་པའི་དོན་ནི། དུས་དེར་ཤིན་ཏུ་་
བརྟན་པ་ཞེས་བྱ་པའི་རླུང་གིས་རུས་པ་རྣམས་སྲ་བར་ཆགས་ཞིང་དེར་
རྐང་མར་ཆགས་སོ། ། རྩ་གཅིག་པ་ལ་ཕྱི་ཡི་པགས་པ་གཡོགས། ཞེས་
པའི་དོན་ནི། དུས་དེར་ཡང་དག་པར་བསྐྱེད་པ་ཞེས་བྱ་བའི་རླུང་གིས་
ལུས་ཀྱི་ཕྱི་རུ་འོ་མའི་སྤྲིས་མ་ལྟར་ཆགས་པའི་པགས་པ་དེ་ཡོངས་ སུ་སྨིན་
55



༦
ང་་
ནས་ལུས་གཡོགས་པར་བྱེད་དོ།
ཟླ་བ་དྲུག་པར། དེ་ནས་ཟླ་དྲུག་བདུན་ཕྲག་རྩ་གཉིས་ལ། །
དབང་པོ་སྒོ་དགུའི་བུ་ག་རྣམ་པར་བྱེ། ཞེས་པའི་དོན་ནི། དུས་དེར་
ཀུན་ཏུ་རྒྱལ་བ་ཞེས་བྱ་བའི་རླུང་གིས་དབང་པོ་སྒོ་དགུ་སྟེ་ལུས་ཕྱིའི་བུ་ག་
རྣམས་ལེགས་པར་བྱེ་བའོ། །རྩ་གསུམ་སྐྲ་དང་བ་སྤུ་སེན་མོ་སྐྱེད། ཞེས་
པའི་དོན་ནི། དུས་དེར་ཡོངས་སུ་དག་པར་འཛིན་པ་ཞེས་བྱ་བའི་རླུང་
གིས་སྐྲ་དང༌། བ་སྤུ། སེན་མོ་རྣམས་སྐྱེ་བར་འགྱུར་རོ། །རྩ་བཞི་པ་ལ་
དོན་སྣོད་གསལ་བར་སྨིན། ཞེས་པའི་དོན་ནི། དུས་དེར་ཀུན་ཏུ་འཕྱོ་
བ་ཞེས་བྱ་བའི་རླུང་གིས་སྔར་ཆགས་པའི་དོན་ལྔ་སྣོད་དྲུག་རྣམས་རྣམ་པ་
ཡོངས་སུ་གསལ་ཞིང་ནུས་པ་སྨིན་ནོ། སྐབས་དེར་བདེ་སྡུག་གི་ཚོར་བ་
མྱོང་བའི་ཤེས་པ་དང་ལྡན་པར་འགྱུར་རོ། ། རྩ་ལྔ་པ་ལ་རླུང་གི་རྒྱུ་བ་
འབྱུང་། ཞེས་པའི་དོན་ནི། དུས་དེར་གྲོང་ཁྱེར་འཛིན་པ་ཞེས་བྱ་བའི་
རླུང་གིས་ལུས་ཕྱི་ནང་གི་བུ་ག་རྣམས་སུ་རླུང་གི་རྒྱུ་བ་ཡང་དག་པར་འབྱུང་
ངོ༌། །རྩ་དྲུག་པ་ལ་སེམས་ཀྱི་དྲན་པ་གསལ། དུས་དེར་སྐྱེ་བ་མངོན་པར་
གྲུབ་པ་ཞེས་བྱ་བའི་རླུང་གིས་སེམས་ཀྱི་དྲན་པ་རབ་ཏུ་གསལ་བར་བྱེད་དེ།
སྐབས་འདིར་སྐྱེ་བ་སྔོན་མའི་ཚེ་རབས་རྣམས་ཀྱང་དྲན་པར་བཤད།
ཟླ་བ་བདུན་པར། དེ་ནས་ཟླ་བདུན་བདུན་ཕྲག་རྩ་བདུན་
ནས། །སུམ་ཅུའི་བར་གྱིས་ཐམས་ཅད་གསལ་རྫོགས་འགྱུར། ཅེས་པའི་
དོན་ནི། བདུན་ཕྲག་ཉེར་བདུན་པའི་སྐབས་སུ་སྨན་ཡོན་ཆེན་པོ་ཞེས་བྱ་
བའི་རླུང་དང་། བདུན་ཕྲག་ཉེར་བརྒྱད་པའི་སྐབས་སུ་མེ་ཏོག་འཛིན་པ་
ཞེས་བྱ་བའི་རླུང་དང་། བདུན་ཕྲག་ཉེར་དགུ་པའི་སྐབས་སུ་མེ་ཏོག་
ཕྲེང་བ་ཞེས་བྱ་བའི་རླུང་དང་། བདུན་ཕྲག་སུམ་ཅུ་པའི་སྐབས་སུ་་་
56



ལྕགས་ཀྱི་སྒོ་མོ་ཞེས་བྱ་བའི་རླུང་རྣམས་འཕྲོས་ནས་སྔར་ཆགས་པའི་ལུས་
ཀྱི་ཆ་རྣམས་མངོན་པར་གསལ་བ་དང་། ཆ་ཡོངས་སུ་རྫོགས་པར་འགྱུར་
རོ།
ཟླ་བ་བརྒྱད་པར། ཟླ་བ་བརྒྱུད་པ་བདུན་ཕྲག་སོ་གཅིག་
ནས། ། སོ་ལྔའི་བར་དུ་ཐམས་ཅད་ཆེར་འཕེལ་བྱེད། ། མ་དང་བུ་གཉིས་
ཐང་རེ་གཟི་མདངས་འཕོ། ། ཞེས་པའི་དོན། བདུན་ཕྲག་ སོ་གཅིག་
ནས་སོ་ལྔའི་བར་ཞིག་པོ་སོ་ལྔའི་རིང་ལ་མེ་ཏོག་སྡུད་པ་ཞེས་བྱ་བའི་རླུང་
གཅིག་ པུས་ལུས་ཀྱི་ཆ་ ཤས་ ཐམས་ ཅད་ཆེས་ཆེར་འཕེལ་བར་བྱེད་དོ།
སྐབས་འདིར་མ་ཡིས་ཟོས་པའི་བཅུད་ཀྱི་མཐའ་ཐུག་མདངས་དེ་མ་བུ་
གཉིས་པོའི་ལུས་ཀྱི་ཕན་ཚུན་འཕྲོག་རེས་བྱེད་ཅིང་། སྐབས་འགར་མ་
གཟི་མདངས་ དང་ ལྡན་ ཞིང་ བུའི་ གཟི་ མདངས་ཉམས་ པར་ འགྱུར་ལ།
སྐབས་འགར་བུ་གཟི་མདངས་རྒྱས་ལ་མ་གཟི་མདངས་ཉམས་པ་རེས་མོས་
བྱེད་ཅིང་ཡོད་པ་རེད། སྐབས་འདིར་ཕལ་ཆེར་ཕྲུ་གུ་སྐྱེ་མི་སྲིད།་ ་འོན་
ཀྱང་རྐྱེན་འགའ་ཞིག་གིས་སྐྱེ་དགོས་པར་བྱུང་ན། ཧ་ཅང་ཉེན་ཁ་ཆེ་
བའི་དུས་ཡིན་ཏེ། ་ མ་གཟི་མདངས་རྒྱས་པའི་སྐབས་སུ་སྐྱེས་ན་མ་འཚོ་
ཡང་བུ་འཆི་བ་དང་། བུ་གཟི་མདངས་རྒྱས་པའི་དུས་སུ་སྐྱེས་ན་བུ་འཚོ་
ཡང་མོ་འཆི་བར་འགྱུར་ཞེས་མེས་པོའི་ཞལ་ལུང་དུ་གསལ། དེ་ལྟར་ཟླ་
བ་ལྔ་པ་ནས་བརྒྱུད་པའི་བར་ཟླ་བ་བཞིའི་རིང་ལ་མངལ་གནས་དེའི་ལུས་
ཀྱི་དབང་པོ་རྣམས་རིམ་བཞིན་སྨིན་ཅིང་མི་གཙང་བའི་རོ་ཟ་བས་ན་ཕག་
གི་གནས་སྐབས་ཞེས་རྒྱུད་སྡེའི་ལུགས་སོ།
ཟླ་བ་དགུ་པར། ཟླ་བ་དགུ་པ་བདུན་ཕྲག་སོ་དྲུག་ནས། །
མངོན་པ་མི་དགའ་སྐྱོ་བའི་འདུ་ཤེས་འབྱུང་། ཞེས་པའི་དོན་ནི། དུས་
57



དེར་རང་གི་གནས་ལ་མི་གཙང་བ་དང་མི་བདེ་བ་ལ་སོགས་མངོན་པ་མི་
དགའ་བའི་འདུ་ཤེས་སྐྱེ་བའོ། ། སོ་བདུན་པ་ལ་ལོག་པའི་འདུ་ཤེས་སྐྱེ།
ཞེས་པའི་དོན་ནི། དུས་དེར་རང་གི་གནས་ལ་མི་དགའ་ཞིང་གནས་
གཞན་དུ་ལོག་པ་སྟེ་འགྲོ་བར་འདོད་པའི་འདུ་ཤེས་སྐྱེའོ། འགྲེལ་པ་
རྣམས་སུ་འདི་ལ་འགྲེལ་བཤད་མི་འདྲ་བ་འདུག་ཀྱང་སྐབས་དོན་དང་
འབྲེལ་བ་མ་མཐོང་། ། སོ་བརྒྱད་མགོ་མཇུག་ལོག་སྟེ་མངལ་ནས་འབྱིན།
ཞེས་པ་ལ་སོགས་པའི་དོན་ནི། དུས་དེར་ཐོག་པའི་རྐྱེན་ཞེས་བྱ་པའི་
རླུང་གིས་མགོ་མཇུག་བསྒྱུར་ཏེ་མངལ་གྱི་ཕུག་ནས་སྒོར་འབྱིན་ཞིང་བཙའ་
བ་ལ་མངོན་དུ་ཕྱོགས་པར་འགྱུར་རོ།
འོན་ཀྱང་དུས་འདིར་བཙའ་མི་ནུས་པའི་རྒྱུ་གསུམ་ཡོད་དེ། ། མའི་
ལུས་ལས་ཁྲག་མང་དུ་ཟགས་ན་མངལ་གནས་ཀྱི་ལུས་རྒྱུན་ལྡན་དུ་འཕེལ་
མི་ནུས་པས་མི་བཙའ་བ་དང༌། ་ བུད་མེད་དེའི་ལུས་ཧ་ཅང་ཚོ་ཆེ་ན་
མངལ་གྱི་སྒོ་ཆེར་རྒྱས་པར་འགྱུར་བས་ཟླ་བ་དགུ་ཚང་ཡང་བཙའ་དཀའ་
བ་དང་། ཟས་སྤྱོད་ཀྱིས་དབང་གིས་འབྱུང་བའི་ཁམས་འཁྲུགས་ཏེ་ཐུར་
སེལ་གྱི་རླུང་ལོག་པར་འགྱུར་ན་དེས་དཀུ་སྟེ་མངལ་གྱི་སྒོ་བཀག་སྟེ་ཟླ་བ་
ཚང་ཡང་སྐྱེ་མི་ནུས་པ་འགོར་བར་བྱེད་དོ།
དེའང་བཙའ་ལ་ཉེ་བའི་མངལ་གནས་དེ་ཉིད་བུ་དང་བུ་མོ་གང་
ཡིན་གྱི་རྟགས་མའི་ལུས་ལ་ཚོར་བ་དང་རྨི་ལམ་སོགས་གང་ཡོད་བཤད་
རྒྱུད་ལས། །དེ་ཡང་གཡས་ལོགས་ལ་བརྟེན་དཀུ་གཡས་མཐོ། །ལུས་ཡང་
རྨི་ལམ་དག་ལ་སྐྱེས་པ་མཐོང་། །ནུ་ཞོ་གཡས་པ་སྔར་འབྱུང་ཁྱེའུ་སྐྱེ། །
སྐྱེས་པ་ཕྲད་འདོད་གླུ་གར་རྒྱན་ལ་དགའ། །གོང་ལས་ལྡོག་པ་བུ་མོ་སྐྱེ་བའི་
རྟགས། །དེ་དག་འདྲེས་ལས་མ་ནིང་འབྱུང་བ་སྟེ། །དབུས་དམའ་མཐའ་
58



གཉིས་མཐོ་ན་མཚེར་མར་སྐྱེ། ཞེས་སོ།
མངལ་གནས་དེ་མྱུར་དུ་བཙའ་བའི་རྟགས་དང་བཙས་རྗེས་ཀྱི་སྤྱོད་
ལམ་ནི། བཙའ་ལ་ཉེ་བའི་རྟགས་སུ་ལུས་ཁམས་ཉོབས་ཤིང་དཀུ་ལྷོད་པ་
སྟེ་རྒྱུ་ཞབས་ལུག་པ་དང༌། ལུས་ཀྱི་སྨད་ལྷག་པར་ལྕི་ཞིང་། ཚང་ར་
དང་མཁལ་མ་རྐེད་པ་རྣམས་ཀོར་ལེར་ན་བ། ལྟོ་བ་དང་ཆུ་སོ་ན་ཞིང་ཚ་
བ་སོགས་ལྡང་དུབ་བྱེད་པ་དང༌། མཚན་མ་ལུག་ཅིང་ཁ་བྱེ་བ། རོང་
དབང་མེད་པ་གཅིན་མང་དུ་ཤོར་ཞིང་ན་ཟུག་ལྡང་བ་སོགས་འབྱུང་ངོ༌།
དེའི་ཚེ་བུ་བཙའ་མྱོང་བའི་བུད་མེད་ཉམས་མྱོང་དང་ལྡན་པ་འགའ་ཞིག་
གིས་རོགས་པ་བྱེད་ཅིང་། ཉོལ་ལུགས་དང་བཙིར་ལུགས་སོགས་་་་་་
བསླབས་དགོས། བཙས་ཟིན་པའི་རྗེས་སུ་ ཤ་ཁུ་དང་། ནས་མཆན།
འོ་ཐུག་སོགས་བཅུད་དང་ལྡན་པའི་ཁ་ཟས་བརྟེན་ཞིང་འདུ་འཛིན་རྙོག་
མས་དབེན་པའི་ཁ་ཁུག་སིལ་པོའི་གནས་སུ། དྲོ་འཇམ་གྱི་གོས་བགོ་ཞིང་
ལུས་ཟུངས་གསོ་བའི་ཐབས་ལ་འབད་པར་བྱའོ། །
59



མངལ་སྦྲུམ་གྱི་དཔེ་རིས།
ཉིན་༢༤ག
ཉིན ༢༨ག
བོདནག་ལྗོཔ།
ར༑ ཡོ
/
འ།
བདུནོག་དྲུགཔ།
བདུན་ཕྲག་བདུན་པ།
60



ཉིན༦༠ བག
ཉིན ༦༤ ག
ཉིན ༧༥ག
61



ཉིན ༩༠
ཉིན ༡༢༣
ཉིན ༡༠༦ པ་
62



ལེའུ་ལྔ་པ།
ལུས་ཀྱི་མཚན་ཉིད་བཤད་པ།
གཅིག གནོད་བྱའི་ཁམས་བཤད་པ།
ལུས་ཞེས་པ་ནི་གནོད་བྱ་ལུས་ཟུངས་ཀྱི་ཁམས་དང༌། ་ གནོད་བྱེད་
ཉེས་པའི་ཁམས་གཉིས་ལྷན་ཅིག་ཏུ་འདུས་པའི་ཕུང་པོ་དེ་ལ་ཟེར། དེ་
ཡང་གནོད་བྱའི་ཁམས་ཞེས་པ་ནི་ལུས་ཟུངས་བདུན་དང༌། དྲི་མ་གསུམ་
ལ་ཟེར་ཞིང་། དེ་དག་ལ་རྣམ་པ་གྱུར་པའི་རླུང་མཁྲིས་བད་ཀན་གསུམ་
གྱིས་ གནོད་ པར་ བྱ་ བའི་ ཡུལ་ ཡིན་ པའི་ ཕྱིར་ ན་ གནོད་ བྱ་ ཞེས་ ཟེར།
གནོད་བྱ་དེ་དག་གང་དང་སོ་སོའི་བྱེད་ལས་གང་ཞེ་ན། དེ་ལ་དང་པོ་རོ་
དྲུག་གི་བདག་ཉིད་ཅན་གྱི་ཟས་གང་ཟོས་པ་དེ་དག་དང་པོ་བད་ཀན་མྱག་
བྱེད་ཀྱིས་མྱག་པར་བྱེད་ཅིང་། བར་དུ་མཁྲིས་པ་འཇུ་བྱེད་ཀྱིས་བཞུས་
ཤིང་། ཐ་མར་མེ་མཉམ་རླུང་གིས་དྭངས་སྙིགས་གཉིས་སུ་ཕྱེས་པའི་
དྭངས་མ་དེས་སྤྱི་ལུས་ཟུངས་ཐམས་ཅད་འཕེལ་བར་བྱེད་ཅིང༌། ཁྱད་
པར་དུ་ཁྲག་བསྐྱེད་པར་བྱེད་ཅིང་ཡོད་པ་རེད། ཁྲག་གིས་ལུས་ཀྱི་བརླན་
པའི་ཆ་ཕལ་ཆེར་སྐྱེད་པར་བྱེད་ཅིང་ཁྱད་པར་དུ་སེམས་ཅན་རྣམས་ཀྱི་
63



སྲོག་འཚོ་བའི་རྟེན་གཙོ་བོར་བྱེད། ཤའི་ལས་ནི་ལུས་ཕྱི་ནང་ཐམས་ཅད་
འདག་ཞལ་ལྟ་བུར་གཡོག་པར་བྱེད། ཚིལ་གྱིས་ལུས་ཀྱི་ཆ་ཤས་ཀུན་སྣུམ་
པར་བྱེད། རུས་པས་ལུས་བརྟན་པར་བྱེད། རྐང་གི་བཅུད་རྒྱས་ཤིང་
རོ་ཙ་བར་བྱེད། ཁུ་བས་ལུས་ཀྱི་མདངས་དང་མངལ་འཛིན་པའི་ས་བོན་
བྱེད། བཤང་ གིས་ ལོང་ དང༌ རྒྱུ་ མའི་ ནང་ གི་ ཁ་ ཟས་ ཀྱི་ རྟེན་ བྱེད།
གཅིན་གྱིས་ཟས་ཀྱི་སྙིགས་མའི་སླ་བ་དེ་དག་འདུལ་ཞིང་ཕྱིར་འབྱིན་པར་
བྱེད། རྡུལ་གྱིས་པགས་པ་མཉེན་པར་བྱེད་ཅིང་བ་སྤུའི་སྒོ་རྣམས་མི་
འགག་པར་བརྟན་པར་བྱེད་དོ། དེ་ལྟར་ལུས་ཟུངས་བདུན་དང་དྲི་མ་
གསུམ་པོ་དེ་དག་འཕེལ་ཟད་འཁྲུགས་གསུམ་གྱི་སྐྱོན་མེད་པར་གནས་ན་
ལུས་ཁམས་བདེ་ཐང་གི་སྐབས་ཡིན་ཞིང་། དེ་དག་ལ་གནོད་སྐྱོན་མི་
འབྱུང་བའི་རྒྱུ་རྐྱེན་གཙོ་བོ་ནི་ལུས་ཀྱི་མེ་དྲོད་ལེགས་པར་གནས་པ་ཞིག་
དགོས།
མེ་དྲོད་ཅེས་པ་གང་ཞེ་ན། མེ་དྲོད་ཅེས་བྱ་བ་ནི་བཟའ་བཏུང་
ཐམས་ཅད་འཇུ་བར་བྱེད་ཅིང་དྭངས་སྙིགས་འབྱེད་པའི་ནུས་པ་དང་ལྡན་
པའི་དྲོད་ཀྱི་ཆ་དེ་ལ་ཟེར་ཞིང༌། དེ་ཡང་གཙོ་བོ་མཁྲིས་པ་འཇུ་བྱེད་ཅེས་
པ་དེ་ལ་ཟེར་ཞིང་། གཞན་ཡང་རླུང་ལ་སོགས་པའི་ཉེས་པ་གསུམ་དང༌།
དྭངས་མ་ལ་སོགས་པའི་ལུས་ཟུངས་བདུན། བཤང་བ་ལ་སོགས་པའི་དྲི་
མ་གསུམ་སྟེ། དེ་དག་ཐམས་ཅད་ཀྱི་རང་རང་གི་ཆ་ཤས་རྣམས་ལ་་་
གནས་པའི་དྲོད་རྣམས་ཀྱང་མེ་དྲོད་ཡིན་པར་ཤེས་དགོས། མཁྲིས་པ་
འཇུ་བྱེད་དེ་གཙོ་བོ་ཕོ་བའི་ནང་གི་ཞུ་བའི་གནས་དང༌། མ་ཞུ་བའི་
གནས་གཉིས་ཀྱི་བར་མཚམས་སུ་འགག་སྒོའི་ཚུལ་དུ་གནས་ནས་ཟས་སྐོམ་
གང་ཟོས་པ་རྣམས་འཇུ་བ་དང་དྭངས་སྙིགས་ཕྱེ་སྟེ་དྭངས་མ་རྣམས་ལུས་
64



ཟུངས་ཀྱི་གནས་སུ་འགྲོར་བཅུག་པ་དང་། སྙིགས་མ་རྣམས་ཞུ་བའི་
གནས་སུ་འགྲོ་བཅུག་ཅིང་། ཟས་སྐོམ་མ་ཞུ་བ་རྣམས་ཞུ་བའི་གནས་སུ་
འགྲོ་ བ་ འགོག་ པ་ སྒོ་ གཏན་ ལྟ་ བུའི་ ནུས་པ་འདོན་ གྱི་ ཡོད་ པ་ རེད།
མདོར་ན་ཕོ་བའི་མེ་དྲོད་མཁྲིས་པ་འཇུ་བྱེད་དེ་ནུས་སྟོབས་དང་ལྡན་པ་
ཞིག་ཡོད་ན་དེའི་ཡོན་ཏན་གྱིས་ཟས་སྐོམ་རྣམས་ལེགས་པར་ཞུ་ཐུབ་པ་
དང༌། ནད་མེད་ཅིང་ལུས་ཁམས་བདེ་ཐང་དང་ལྡན་པ། བློ་རིག་བཀྲ་
ཞིང་བྱ་བ་སྣ་ཚོགས་ལ་འཇུག་པའི་སྤོབས་པ་དང་ལྡན་པ། ལུས་གཟི་
མདངས་དང་ལྡན་པ། ཚེ་རིང་བ། ། དྭངས་མ་ལ་སོགས་པའི་ལུས་་
ཟུངས་རྣམས་ཀྱི་མེ་དྲོད་སྟོབས་འཕེལ་བར་བྱེད་ཅིང་ཡོད་པ་རེད། གལ་
ཏེ་ཕོ་བའི་མེ་དྲོད་དེ་སྟོབས་ཞན་ན་ཟས་སྐོམ་གང་ཟོས་པ་དེ་དག་འཇུ་མི་
ནུས་པར་ཡར་སྐྱུག་པ་དང་ཐུར་དུ་བཤལ་བ། ཡང་ན་བཤལ་སྐྱུག་མ་
ཐུབ་པ་ཕོ་བ་སྦོ་ཞིང་འཚིངས་པར་བྱེད་ཅིང་ལུས་སྟོབས་གུད་འགྲོ་ཞིང་
ཡོད་པ་རེད། ལྷག་པར་དུ་དྭངས་མའི་གནས་སུ་སྙིགས་མ་ཤོར་ན་ཁྲག་
ལ་སོགས་ པའི་ལུས་ཟུངས་ཀྱི་ སྤུས་ཚད་ཞན་པོར་ཆགས་ཏེ་སྐྲན་དང་།
སྐྱ་རྦབ། འོར་དང༌། དམུ་ཆུ་ལ་སོགས་པ་གཅོང་ནད་མ་ལུས་པ་་་
ཐམས་ཅད་སྐྱེད་པའི་རྒྱུ་བྱེད་ཅིང་ཡོད་པ་རེད། དེར་བརྟེན་ཕོ་བའི་མེ་
དྲོད་ཟེར་བ་དེ་ལུས་སྟོབས་རྒྱས་པ་དང་ལུས་ཁམས་བདེ་ཐང་དུ་གནས་
པར་བྱེད་པའི་རྒྱུ་རྐྱེན་ཧ་ཅང་གལ་ཆེན་པོ་ཞིག་ཡིན་སྟབས། དུས་རྒྱུན་
ཟས་སྐོམ་འཇུ་སླ་བར་བརྟེན་པ་དང༌། པ སྤྱོད་ལམ་རྩོལ་བར་བཅག་
ཅིང་གོས་དྲོ་བ་གྱོན་པ་སོགས་དང་། སྨན་སེ་འབྲུ་བཞི་པ་དང་། སེ་
འབྲུ་དྭངས་མ་གནས་འཇོག་ལ་སོགས་པའི་རིགས་རྣམས་བརྟེན་ནས་མེ་
དྲོད་སྲུང་སྐྱོབ་བྱེད་པའི་ཐབས་ལ་འབད་དགོས།
65



མེ་དྲོད་དེས་ཁ་ཟས་རྣམས་གང་འདྲ་བྱེད་ནས་འཇུ་ཞིང་ཡོད་ཅེ་ན།
སྤྱི་རོ་དྲུག་གི་བདག་ཉིད་ཅན་གྱི་ཟས་སྐོམ་གང་ཞིག་ཟོས་པ་དེ་ཐོག་མར་
རླུང་སྲོག་འཛིན་གྱིས་མིད་པ་བརྒྱུད་ནས་ཕོ་བའི་ནང་དུ་བཅུག་པ་དང་།
སྐོམ་གྱི་ཆ་ཤས་རྣམས་གྱིས་གོང་བུར་གནས་པ་རྣམས་བཤིག་ཅིང་། སྣུམ་
གྱི་རིགས་རྣམས་ཀྱིས་མཉེན་པ་བཟོས་རྗེས། ཕོ་བར་གནས་པའི་མེ་་
མཉམ་རླུང་གིས་མཁྲིས་པ་འཇུ་བྱེད་བུས་པས་མེའི་རང་བཞིན་ཅན་གྱི་ཚ་
བའི་ནུས་པ་ཆེར་འབར་བས་དེས་ཟས་སྐོམ་རྣམས་ཕོ་བའི་གནས་སུ་འཇུ་
བར་བྱེད་ཅིང་ཡོད་པ་སྟེ། དཔེར་ན། སྣོད་ཀྱི་ནང་དུ་སྨན་རྫས་བླུགས་
ཏེ་ ཁཎྜ་ལོ་ སོགས་ པ་བཀོལ་བ་བཞིན་ནོ། ཁྱད་པར་གྱི་འཇུ་ཚུལ་ནི།
དང་པོ་རོ་དྲུག་གི་བདག་ཉིད་ཅན་གྱི་ཟས་སྐོམ་གང་ཟོས་པ་དེ་དག་ཐམས་
ཅད་ཕོ་བའི་གནས་སུ་སླེབས་པའི་ཚེ། ཐོག་མར་བད་ཀན་མྱག་བྱེད་ཅེས་
བྱ་བས་མྱག་པར་བྱེད་ཅིང༌། བད་ཀན་དེ་ས་ཆུའི་རང་བཞིན་ཡིན་པའི་
རྐྱེན་གྱིས་ཟས་སྐོམ་དེ་དག་རོ་མངར་བ་ཤས་ཆེ་ཞིང་། རྣམ་པ་ལྷུ་བ་ཅན་
ཏེ་བད་ཀན་གྱི་མཚན་ཉིད་དང་མཐུན་པར་འགྱུར་ཏེ། བད་ཀན་མྱོག་
བྱེད་དེའི་སྟོབས་ཅུང་ཟད་སྐྱེད་པར་བྱེད་ཅིང་ཡོད་པ་རེད། ་ བར་དུ་ལྷ་
བའི་རྣམ་པ་ཅན་དེ་མཁྲིས་པ་འཇུ་བྱེད་ཀྱིས་བཞུས་པས།་ མཁྲིས་པ་དེ་
མེའི་རང་བཞིན་རྣམ་པ་ཚ་བ་ཅན་དང་། གོང་གི་སའི་ལྷག་མའི་བྱེད་པ་
ལ་བརྟེན་ནས་རོ་ཡང་སྐྱུར་བ་ཤས་ཆེ་བར་འགྱུར་ཞིང༌། མཁྲིས་པ་འཇུ་
བྱེད་དེའི་སྟོབས་ཅུང་ཟད་སྐྱེད་པར་བྱེད་ཅིང་ཡོད་པ་རེད། ཐ་མ་མེ་
མཉམ་རླུང་གིས་དྭངས་སྙིགས་ཕྱེས་ཏེ་རོ་ཡང་ཅུང་ཟད་ཁ་བ་ཆགས་ཏེ་
རླུང་གི་ངོ་བོ་དང་མཐུན་པར་གྱུར་སྟབས། དེས་རླུང་མེ་མཉམ་གྱི་སྟོབས་
ཅུང་ཟད་སྐྱེད་པར་བྱེད་དོ། འདིར་རང་རང་གི་སྟོབས་ཅུང་ཟད་སྐྱེད་
66



པར་བྱེད་ཟེར་བ་དེ་ཡང་སྐབས་དེའི་འབྲས་བུ་ལ་བརྟེན་ནས་བཤད་པ་
ཙམ་ལས་རྒྱུའི་ངོས་ནས་བཤད་ན། བཤད་རྒྱུད་ལས། འབྱུང་བ་ལྔ་
ལྡན་ ཟས་ ཀྱི་ཡོན་ཏན་གྱིས། ལུས་ཀྱི་འབྱུང་བ་ལྔ་ པོ་ རྒྱས་ པར་བྱེད།
ཅེས་གསུངས་པ་ལྟར། མིའི་ལུས་འདིར་ས་ཆུ་མེ་རླུང་སྟེ་འབྱུང་བ་ཆེན་
པོ་བཞི་དང་སྟོང་པའི་ཁམས་དང་ལྔའམ། ཡང་ན་ཤིང་མེ་ས་ལྕགས་ཆུ་
ལྔའི་བདག་ཉིད་ཅན་ཞིག་ཡིན་པ་ལྟར། ཟས་སྐོམ་དེ་དག་ཀྱང་འབྱུང་བ་
བཞིའམ་ལྔའི་བདག་ཉིད་ཅན་ཡིན་སྟབས་ཕོ་བའི་གནས་སུ་འཇུ་བའི་རྗེས་
སུ། ཟས་སྐོམ་གྱི་འབྱུང་བ་སའི་ཡོན་ཏན་ནམ་ནུས་པ་དེ། སྤྱི་འབྱུང་
བ་སའི་ཁམས་ཀྱིས་གཙོ་བོར་སྐྱེད་པའི་ལུས་ཀྱི་ཆ་ཤས་སུ་གྱུར་པའི་ཤའི་
རིགས་དང་། ། བྱེ་བྲག་ཏུ་ནད་དང་། ལུས་ཟུངས། དྲི་མ་གསུམ་གྱི་
ཁམས་ལ་
ད་ལ་ཡོད་པའི་སའི་ཁམས་ཀྱི་གསོས་སུ་གྱུར་ཏེ་དེ་དག་རང་རང་གི་
ཁམས་འཕེལ་ཞིང་རྒྱས་པར་བྱེད་ཅིང་ཡོད་པ་རེད། དེ་བཞིན་དུ་ཟས་
སྐོམ་གྱི་འབྱུང་བ་ཆུའི་ཁམས་ཀྱིས་ལུས་ཀྱི་འབྱུང་བ་ཆུ་ཁམས་ཀྱི་རིགས་
རྣམས་འཕེལ་ཞིང་རྒྱས་པར་བྱེད་པ། ཟས
ཟས་སྐོམ་གྱི་འབྱུང་བ་མེའི་ཁམས་
ཀྱིས་ལུས་ཀྱི་འབྱུང་བ་མེ་ཁམས་རྣམས་རྒྱས་པར་བྱེད་པ། ཟས་སྐོམ་གྱི་
འབྱུང་བ་རླུང་གི་ཁམས་ཀྱིས་ལུས་ཀྱི་འབྱུང་བ་རླུང་ཁམས་རྣམས་རྒྱས་པར་
བྱེད་ཅིང་ཡོད་པ་རེད། སྟོང་པའི་ཁམས་ཀྱིས་ནི་བུ་ག་དག་པར་བྱེད་
ནུས། ཡང་ན་འབྱུང་བ་ཤིང་གི་ཁམས་རྣམས་ལུས་ཀྱི་རྩ་རྒྱུས་ཀྱི་གསོས་
དང༌། མེ་ ཁམས་ ཀྱིས་ དྲོད་ གསོས། ས་ ཁམས་ ཀྱིས་ ཤའི་ གསོས།
ལྕགས་ཁམས་ཀྱིས་རུས་པའི་གསོས། ཆུ་ཁམས་ཀྱིས་ཁྲག་དང་ཆུ་སེར་གྱི་
གསོས་བྱེད་ཅིང་ཡོད་པ་རེད། མདོར་ན་ཟས་སྐོམ་གྱི་འབྱུང་བའི་རྡུལ་
ཕྲན་དེ་དག་ལུས་ཀྱི་འབྱུང་བའི་ཁམས་རྣམས་དང་སོ་སོའི་རིགས་མཐུན་དུ་
67



འདྲེས་ཏེ་ལུས་ཀྱི་ཁམས་འཕེལ་ཞིང་རྒྱས་པར་བྱེད་ཅིང་ཡོད་པ་རེད།
ཟས་སྐོམ་རྣམས་ལུས་ཟུངས་སུ་འགྱུར་ཚུལ་གང་ཞེ་ན། དེ་ཡང་
ཟས་སྐོམ་གང་ཞིག་ཟོས་པའི་རྗེས་སུ་ཕོ་ཁའི་གནས་སུ་བད་ཀན་མྱག་བྱེད་
ཀྱིས་མྱག་ མཁྲིས་པ་འཇུ་བྱེད་ཀྱིས་བཞུས་ནས་རྒྱུ་མར་དྲོངས། ། དེ་ལ་
མེ་མཉམ་རླུང་གིས་དྭངས་སྙིགས་ཕྱེས་པའི་རྗེས་སུ། སྙིགས་མ་རྣམས་རྒྱུ་
སྨད་ཀྱི་གནས་སུ་ཕྱིན་ཏེ་སླར་ཡང་སྐ་སླ་གཉིས་སུ་བྱེ་ཞིང་སྐ་བ་རྣམས་ལོང་
ཁར་བརྒྱུད་དེ་བཤང་བར་འགྱུར་བ་དང༌། སླ་བ་རྣམས་རྒྱུ་གྲོགས་རྩ་
ལམ་བརྒྱུད་དེ་ལྒང་པའི་ནང་དུ་གསོག་སྟེ་གཅིན་དུ་འགྱུར་འགྲོ་ཞིང་ཡོད་
པ་རེད།
དྭངས་མ་དེའང་ལུས་ཟུངས་སོ་སོར་གནས་པའི་མེ་དྲོད་ཀྱི་ཆ་ཤས་
དེའི་བྱེད་ལས་ལ་བརྟེན་ནས་དྭངས་སྙིགས་གཉིས་སུ་ཕྱེས་ཏེ་ལུས་ཟུངས་ལ་
འགྱུར་འགྲོ་ཞིང་ཡོད་པ་རེད། དེ་ཡང་གསལ་པོར་བཤད་ན། ཟས་
སྐོམ་གྱི་དྭངས་མ་རྣམས་དྭངས་སྙིགས་གཉིས་སུ་ཕྱེས་ཏེ་དྭངས་མ་རྣམས་རྒྱུ་
མའི་རྩ་སྦུབས་ཧ་ཅང་ཕྲ་མོ་དེ་རྣམས་བརྒྱུད་དེ་མཆིན་པའི་གནས་སུ་ཕྱིན་
ནས་ཁྲག་ལ་འགྱུར་བ་དང༌། སྙིགས་མ་དེ་ཕོ་བའི་བད་ཀན་ལ་འགྱུར་གྱི་
ཡོད་པ་རེད། །ཁྲུག་དེ་ཡང་དྭངས་སྙིགས་གཉིས་སུ་ཕྱེས་ཏེ་དྭངས་མ་དེ་
ཉིད་ཤ་རུ་འགྱུར་ཞིང་སྙིགས་མ་དེ་མཁྲིས་ཁུར་འགྱུར་ཞིང་ཡོད་པ་རེད། །
ཤ་དེ་ཡང་དྭངས་སྙིགས་གཉིས་སུ་ཕྱེས་ཏེ་དྭངས་མ་ཚིལ་དུ་འགྱུར་བ་དང་།
སྙིགས་མ་དེ་བ་སྤུའི་བུ་གའི་དྲི་མ་སྟེ་པགས་པ་ལ་འགྱུར་འགྲོ་ཞིང་ཡོད་པ་
རེད། ཚིལ་དེ་ཡང་དྭངས་སྙིགས་གཉིས་སུ་ཕྱེས་ཏེ་དྭངས་མ་དེ་རུས་པར་
འགྱུར་བ་དང་། སྙིགས་མ་དེ་ལུས་ཁམས་ཀྱི་ཞག་དང་རྡུལ་ལ་འགྱུར་
ཞིང་ཡོད་པ་རེད། རུས་པ་དེ་ཡང་དྭངས་སྙིགས་གཉིས་སུ་ཕྱེས་ཏེ་དྭངས་
68



མ་དེ་རྐང་མར་དུ་འགྱུར་བ་དང་། སྙིགས་མ་དེ་སོ་དང་སེན་མོ། བ་སྤུ་
བཅས་ལ་འགྱུར་ཞིང་ཡོད་པ་རེད། རྐང་མར་དེ་ཡང་དྭངས་སྙིགས་་
གཉིས་སུ་ཕྱེས་ཏེ་དྭངས་མ་ནི་ཁུ་བ་སྟེ་ཁམས་དཀར་དམར་དུ་འགྱུར་བ་
དང་། སྙིགས་མ་དེ་པགས་པ་དང་བཤང་བའི་སྣུམ་ལ་འགྱུར་འགྲོ་ཞིང་
ཡོད་པ་རེད། ཁུ་བ་དེ་ཡང་དྭངས་སྙིགས་གཉིས་སུ་ཕྱེས་ཏེ་དྭངས་མ་དེ་
ལུས་ཟུངས་ཀྱི་མཐའ་ཐུག་པའི་མདངས་ལ་འགྱུར་བ་དང་། སྙིགས་མ་དེ་
ཁམས་དཀར་དམར་ཏེ་མངལ་འཛིན་པའི་ས་བོན་དུ་འགྱུར་འགྲོ་ཞིང་ཡོད་
པ་རེད། ལུས་ཟུངས་ཐམས་ཅད་ཀྱི་ཡང་སྙིང་དུ་གྱུར་པའི་མདངས་ཞེས་
པ་དེ་ནི་སྲོག་རྩའི་ནང་དུ་ཁྲག་གི་དྭངས་མ་དང་འདྲེས་ཞིང་སྙིང་ལ་གནས་
ཏེ་ནུས་པས་ལུས་ཀུན་ཁྱབ་ཅིང་། ཚེ་རིང་བ་དང༌། དབང་པོ་གསལ་
ཞིང་ལུས་བཀྲག་མདངས་དང་ལྡན་པར་བྱེད་པའི་ནུས་པ་འདོན་ཞིང་ཡོད་
པ་རེད།
གོང་གསལ་ཟས་སྐོམ་གྱི་དྭངས་མ་ནས་ཁུ་བར་འགྱུར་བའི་བར་སྤྱིར་
བཏང་ཞག་དུག་འགོར་ཞིང་ཡོད་ལ། རོ་ཙའི་སྨན་ཁ་ཤས་དང་བཙན་
དུག་ལ་སོགས་པའི་དུག་རིགས་ཁ་ ཤས་ལ་འཕྲལ་དུ་ནུས་པ་ཐོན་ཐུབ་་་
པའང་ཡོད། སྤྱིར་བཏང་སྨན་མང་ཆེ་བའི་རིགས་རྣམས་ཞག་གཅིག་གི་
རིང་ལ་ནད་སེལ་བའི་ལས་བྱེད་ཅིང་། སྦྱར་དུག་ལ་སོགས་པའི་དུག་
རྫས་འགའ་ཞིག་གི་ནུས་པ་ལོ་དུ་མའི་རྗེས་སུ་བྱེད་པའང་ཡོད་དོ།
ང
གཉིས། གནོད་བྱེད་ཉེས་པའི་སྐོར་བཤད་པ།
གནོད་བྱེད་ཉེས་པའི་བྱེད་ལས་བཤད་པ་ལ། དེ་ཡང་གནོད་བྱེད་
69



ཉེས་པ་གསུམ་ཞེས་པ་ནི། རླུང་མཁྲིས་བད་ཀན་གསུམ་ལ་ཟེར་ཞིང༌།
དེ་ དག་ ལ་ གནོད་ བྱེད་ ཉེས་ པ་ གསུམ་ ཟེར་ བའི་ རྒྱུ་མཚན་ གང་ཞེ་ན།
ཉེས་པ་གསུམ་པོ་དེ་དག་རང་རང་གི་གནས་དང་ལྡང་ཚད་ལས་རྣམ་པ་མ་
གྱུར་པ་རང་སོར་གནས་ན། ། ལུས་ཁམས་བདེ་ཐང་བྱེད་པའི་གྲོགས་ཡིན་
ལ། གལ་ཏེ་རང་རང་གི་གནས་དང་ལྡང་ཚད་ལས་རྣམ་པ་གཞན་དུ་
གྱུར་ན་ལུས་ཟུངས་ལ་སོགས་གནོད་བྱའི་ཁམས་ལ་གནོད་འཚེར་བྱེད་ཅིང་
ལུས་འཇོམས་པར་བྱེད་པའི་རྒྱུ་ཡིན་པའི་ཕྱིར་ན་གནོད་བྱེད་ཉེས་པ་ཞེས་
ཟེར། དེ་ལྟ་བུའི་བྱེད་ལས་དང་ལྡན་པའི་རླུང་མཁྲིས་བད་ཀན་གསུམ་
ཞེས་པའི་མཚན་གཞི་གང་ཞེ་ན།
1. རླུང་ཞེས་པ་ལུས་ཀྱི་ཁམས་ལ་གནས་པའི་གཡོ་བའི་བདག་ཉིད་
ཅན་གྱི་དབུགས་སམ་རླུང་གི་རྒྱུ་བ་ཐམས་ཅད་ལ་ཟེར། དེ་ལ་དབྱེ་ན་
སྲོག་འཛིན་དང༌། གྱེན་རྒྱུ། ཁྱབ་བྱེད། མེ་མཉམ། ཐུར་སེལ་
དང་ལྔ་ཡོད་པ་ལས།
༡་ ལུས་ཆགས་པར་བྱེད་པའི་རྐྱེན་གྱི་གཙོ་བོ། རླུང་ ཐམས་
ཅད་ཀྱི་རྩ་བ་སྲོག་འཛིན་གྱི་རླུང་དེའི་གནས་སའི་ཡུལ་སྤྱི་བོ་ཀླད་པའི་ཆ།
རྒྱུ་བའི་ལམ་གྲེ་བ་དང་བྲང་གཞུང༌། བྱེད་ལས་ནི་ཟས་སྐོམ་མིད་པ་དང་།
དབུགས་འབྱིན་རྔུབ་བྱེད་པ་དང༌། ། མཆིལ་མ་འདོར་བ། སྦྲིད་པ་་་
འབྱིན་པ། བློ་སྟེ་ཤེས་པ་གསལ་བར་བྱེད་པ་དང༌། དབང་པོ་སྟེ་མིག་
གི་དབང་པོ་ལ་རྒྱུ་སྟེ་གཟུགས་གསལ་བར་བྱེད་པ་དང༌། དེ་བཞིན་དུ་ན་
བ་ལ་རྒྱུ་ནས་སྒྲ་གསལ་བར་བྱེད་པ། སྣ་དབང་ལ་རྒྱུ་ནས་དྲི་གསལ་བར་
བྱེད་པ། ལྕེ་དབང་ལ་རྒྱུ་ནས་རོ་གསལ་བར་བྱེད་པ། ལུས་དབང་ལ་
རྒྱུ་ནས་རེག་བྱ་ལ་སོགས་པའི་ཚོར་བ་མཐའ་དག་གསལ་བར་བྱེད་ཅིང་
70



ཡོད་པ་རེད།
༣ གྱེན་རྒྱུ་རླུང་གི་གནས་སའི་ཡུལ་བྲང༌།
ས་སའི་ཡུལ་བྲང༌། རྒྱུ་བའི་ལམ་ནི་སྣ་
དང་། ལྕེ། ལྐོག་མ། - བྱེད་པའི་ལས་ནི་སྨྲ་བའི་སྒྲ་ཚིག་འབྱིན་པ།
ལུས་ཀྱི་སྟོབས་རྒྱས་ཞིང་མདངས་གསལ་བ། པགས་པའི་ཁ་དོག་འབྱིན་
པ། སྙིང་སྟོབས་དང་འབད་རྩོལ་སྐྱེད་པ། སེམས་ཀྱི་དྲན་པ་གསལ་
བར་བྱེད་པ་བཅས་སོ།
༣ ཁྱབ་བྱེད་ཀྱི་རླུང་གི་གནས་སའི་ཡུལ་སྙིང༌། རྒྱུ་བའི་ལམ་
ལུས་ཀྱི་སྟོད་སྨད་ཕྱི་ནང་མ་ལུས་པའི་ཆ་ཐམས་ཅད། བྱེད་པའི་ལས་ནི་
རྐང་པ་འདེགས་འཇོག་དང༌། ། ཡན་ལག་བརྐྱང་བསྐུམ། བུ་ག་འབྱེད་
འཛུམ་བྱེད་པ་སོགས་ལུས་ཀྱི་གཡོ་འགུལ་གྱི་བྱ་བ་ཕལ་ཆེར་རླུང་འདི་ཉིད་
ལ་རགས་ལས་པ་ཡིན།
མེ་མཉམ་རླུང་གི་གནས་སའི་ཡུལ་ཕོ་བ་སྟེ་བྱེ་བྲག་ལོང་ཁ།
བཤད་རྒྱུད་ལེའུ་བཅུ་པ་ལས། ཁྱད་པར་ཞུ་གནས་ལོང་ན་གནས་པ་ཡིན།
ཞེས་ལོང་ཁ་ཁྱད་པར་དུ་རླུང་གནས་བསྟན་དགོས་པའི་རྒྱུ་མཚན་ཡང་འདི་
ཡིན། ཕོ་བ་ཞེས་པ་རྒྱུ་ལོང་སོགས་བྱང་ཁོག་གི་སྣོད་སྤྱིའི་མིང་སྟེ། བྱེ་
བྲག་ ཕོ་ ཁ་ དང་། རྒྱུ་མ།
ལོང་ བཅས་ ཀྱི་ དབྱེ་ བ་ ཡོད་ པ་ རེད།
འདིར་ཕོ་ཁ་ལ་སོགས་པའི་བྱེ་བྲག་གི་སྣོད་རྣམས་ལ་ཕོ་བ་ཞེས་བརྗོད་པ་ནི་
སྐབས་ ཐོབ་ ཀྱི་སྤྱི་ མིང་ བྱེ་བྲག་ལ་འཇུག་ པ་ ཡིན་ པས་ འགལ་ མེད་དེ།
དཔེར་ན། ཁ་ཟས་མ་འཕྲོད་པའི་རྐྱེན་སོགས་ཀྱིས་བྱས་པའི་རྒྱུ་ལོང་ལ་
ན་ཟུག་སྟོན་པ་ལ་ཕོ་བ་ན་ཟེར་བ་དང་། དེ་ལ་བརྟེན་ནས་བཤལ་བ་ལ་
ཕོ་བ་བཤལ་ཟེར་བ་བཞིན་ནོ། དེས་ན་ཕོ་བ་དང་ལྟོ་བ་ཟེར་བ་སྤྱི་དོན་
གཅིག ཡུལ་འགའ་ཞིག་ན་གྲོད་པ་ན་ཟེར་བ་དང༌། གྲོད་ཁོག་བཤལ་
༩༩
71



ཟེར་བ་ནི་མ་དག་པའི་ཡུལ་སྐད་ཡིན་ཏེ། གྲོད་པ་ནི་གཡག་མ་གཏོགས་
མི་ལ་ཡོད་མི་སྲིད། དེས་ན་གྲོད་པ་ཡོད་ན་མི་མ་ཡིན་པས་ཁྱབ། ། རྒྱུ་
བའི་ལམ་རྒྱུ་མ་ལ་སོགས་པའི་ནང་ཁྲོལ་ཐམས་ཅད། བྱེད་ལས་ནི་ཁ་
ཟས་རྣམས་འཇུ་ཞིང་དྭངས་སྙིགས་འབྱེད་པ་དང༌། ལུས་ཟུངས་རྣམས་
སྨིན་པར་བྱེད་པ་ཡིན།
འགའ་ཞིག་གིས་བད་ཀན་མྱག་བྱེད་དང་། མཁྲིས་པ་འཇུ་བྱེད།
རླུང་མེ་མཉམ་གསུམ་པོ་སོ་སོའི་གནས་ནི་མ་ཞུ་བའི་གནས་སྟེ་ཕོ་ཁའི་ནང་
དུ་རིམ་པ་གསུམ་ཕྱེས་ནས་འགྲེལ་བཤད་བྱས་པ་ནི་ལུང་རིག་གཉིས་ཀ་
དང་འགལ་ཏེ། དང་པོ་ལུང་དང་མི་མཐུན་པའི་ཚུལ་ནི། བཤད་རྒྱུད་
ལས། བད་ཀན་མྱག་བྱེད་མ་ཞུ་བ་ལ་གནས། ། ཞེས་བད་ཀན་མྱག་བྱེད་
ཀྱི་གནས་ཕོ་ཁ་ཡིན་པ་གསལ་པོར་བསྟན་པ་དང༌། མེ་དང་མཉམ་པའི་
རླུང་ནི་ཕོ་བ་གནས། ཞེས་པའི་ཕོ་བ་ནི་སྤྱི་མིང་བྱེ་བྲག་ལ་འཇུག་པ་སྟེ།
བྱེ་བྲག་རླུང་གནས་གཙོ་བོ་ལོང་ཁ་ཡིན་པ་བཤད་རྒྱུད་ལེའུ་བཅུ་པར།
ཁྱད་པར་ཞུ་གནས་ལོང་ན་གནས་པ་ཡིན། ཞེས་གསུངས་པ་ལྟར་རོ།
འཇུ་བྱེད་ཞུ་དང་མ་ཞུའི་བར་ན་གནས། །ཟས་འཇུ་དྭངས་སྙིགས་འབྱེད་
ཅིང་ལུས་དྲོད་དང༌། ཞེས་མཁྲིས་པ་འཇུ་བྱེད་ཀྱི་གནས་ནི། ཞི་བའི་
གནས་ལོང་དང་མ་ཞུ་བའི་གནས་ཕོ་ཁ་གཉིས་ཀྱི་བར་ན་སྟེ་རྒྱུ་མ་ལ་གནས་
ཤིང༌། དེའང་རྒྱུ་སྟོད་དང་རྒྱུ་མའི་སྦྲུལ་མགོ་རྣམས་ཕོ་ཁ་དང་འབྲེལ་
ནས་ཟས་སྐོམ་རྣམས་འཇུ་བའི་ལས་བྱེད་པ་དང་། རྒྱུ་སྨད་ལོང་དང་
འབྲེལ་ནས་ཟས་སྐོམ་འཇུ་ཟིན་པ་རྣམས་དེར་དྭངས་སྙིགས་འབྱེད་ཅིང་
དྭངས་མ་རྣམས་རྒྱུ་མའི་རྩ་ལམ་རྣམས་བརྒྱུད་དེ་མཆིན་པའི་གནས་སུ་སྐྱེལ་
བ་དང་། སྙིགས་ མ་རྣམས་རྒྱུ་མའི་ནང་ དུ་ སྐུ་ སླ་གཉིས་ སུ་ བྱེ་ཞིང༌།
72



སྙིགས་མ་རྣམས་བཤང་བ་དང་སླ་བ་གཅིན་དུ་འགྱུར་ཞིང་ཡོད་པའི་ཚུལ་
བཤད་རྒྱུད་ལས་གསལ་བ་མ་ཟད། མངོན་སུམ་དུ་གྲུབ་པའི་ཕྱིར་རོ།
རིག་པས་བརྟག་ན་ཡང་མི་མཐུན་ཏེ། དེ་ལྟ་བུའི་ཟས་སྐོམ་གང་
ཟོས་པ་ཐམས་ཅད་ ཕོ་ཁའི་ནང་དུ་བད་ཀན་མྱག་བྱེད་ཀྱིས་མྱག་ ཅིང༌།
མཁྲིས་པ་འཇུ་བྱེད་དང་རླུང་མེ་མཉམ་གཉིས་ཀྱིས་འཇུ་ཞིང་དྭངས་སྙིགས་
དབྱེ་བའི་བྱ་བ་ཐམས་ཅད་བྱས་ཟིན་ན། རྒྱུ་མ་དང་ལོང་གིས་བྱ་བ་གང་
ཡང་མེད་པ་འགྱུར་རོ། འདོད་ན་མངོན་སུམ་དང་འགལ་བ་ཤེས་སླ།
ཐུར་སེལ་གྱི་རླུང་གི་གནས་སའི་ཡུལ་གཞང༌། རྒྱུ་བའི་ལམ་
ལོང་དང༌། ལྒང་པ། གསང་གནས། བརླའི་ནང་བཅས་སོ། བྱེད་
ལས་ནི་འཁྲིག་པའི་བདེ་བ་རྩེར་སོན་པའི་སྐབས་སུ་འབྱུང་བའི་ཕོ་མོའི་ཁུ་
བ་དང༌། མངལ་ཁྲག བཤང་བ་དང༌། གཅིན་པ། མངལ་ནང་
གི་བུ་ལ་སོགས་པ་རྣམས་འབྱིན་སྡོམ་བྱེད་ཅིང་ཡོད་པ་རེད།
༥
73



ཟས་སྐོམ་འཇུ་ཚུལ་གྱི་དཔེ་རིས
ཁ
གླུ་བ.
མིད་པ་
རྗེམས་
མཆིན་པ
མཁྲིས་པ
ཅན
ཕོ་ཁ་
ཕོ་བའི་དོན་སྒོ
གཤིར་མ
རྒྱུ་མའི་སྦྲུལ་མགོ་
རྩམ་ལོང་
སྲིན་ལོང་
ཁྲག་ལོང
རྒྱུ་སྟོད
རྒྱུ་སྨད
ལོ་སྟོད་ལུ་གུ་མགོ་
གཉེ་མ
རྒྱུ་ལྷག
བཞང་ལམ
ཨ་ལོང་ཁ
74



བད་ཀན་སྨུག་བྱེད་ཀྱི་གནས
མཁྲིས་པ་འཇུ་བྱེད་ཀྱི་གནས
རླུང་མེ་མཉམ་དང་མཁྲིས་པ་འཇུ་བྱེད་
གཉིས་ཀྱིས་དངས་སྙིགས་ཕྱེ་བའི་གནས
[ཙམEt
རླུང་མེ་མཉམ་ཀྱི་གནས
75



༡
2. མཁྲིས་པ་ཞེས་པ་ནད་དང་ལུས་ཟུངས་དྲི་མ་ཐམས་ཅད་ཀྱི་
ཁམས་ལ་རང་ཆས་སུ་གནས་པའི་དྲོད་ཀྱི་ཆ་ཐམས་ཅད་ལ་ཟེར། དེ་ལ་
དབྱེ་ན་འཇུ་བྱེད་དང་། མདངས་བསྒྱུར། སྒྲུབ་བྱེད། མཐོང་བྱེད།
མདོག་གསལ་དང་ལྔ།
མཁྲིས་པ་འཇུ་བྱེད་ཀྱི་གནས་སའི་ཡུལ་ཞུ་དང་མ་ཞུ་བའི་བར་
ཏེ། ཕོ་བའི་ཟངས་ཚགས་ཀྱི་འོག་གི་རྒྱུ་མའི་མགོ་ནས་ལྟེ་བའི་ཐད་ཀར་
བར་གནས། བྱེད་ལས་ནི་ཟས་འཇུ་བ་དང་། དྭངས་སྙིགས་འབྱེད་པ།
ལུས་ཀྱི་ཁམས་ཐམས་ཅད་ལ་དྲོད་སྐྱེད་པ། གཞན་ཡང་མཁྲིས་པ་ལྷག་མ་
མདངས་བསྒྱུར་ལ་སོགས་བཞིའི་གྲོགས་བྱེད་ཅིང་དེ་དག་གི་སྟོབས་སྐྱེད་
པར་བྱེད་དོ།
༢ མཁྲིས་པ་མདངས་བསྒྱུར་གྱི་གནས་སའི་ཡུལ་ནི་མཆིན་པ།
བྱེད་པའི་ལས་ནི་དྭངས་མ་སེར་པོར་བསྒྱུར་བ་དང༌། ཁྲག་དམར་པོར་
བསྒྱུར་བ་ལ་སོགས་གནོད་བྱ་བཅུའི་རང་རང་གི་ཁ་དོག་བསྒྱུར་བར་བྱེད་
དོ
།
༣ མཁྲིས་པ་སྒྲུབ་བྱེད་ཀྱི་གནས་སའི་ཡུལ་ནི་སྙིང་། བྱེད་ལས་
ནི་ཡིད་གཞུང་པ་སྟེ་བྱ་བ་ཀུན་ལ་ལེགས་ཉེས་ཀྱི་བསམ་བློ་གཏོང་བའི་ནུས་
པ་དང་། ང་རྒྱལ་སྐྱེད་པ། བློ་རིག་རྒྱས་པ། རང་གི་འདོད་པ་་་
བསྒྲུབ་པ་ལ་སྤྲོ་སྣང་ངོམ་བརྩོན་པ་སྐྱེད་པ་བཅས་སོ།
མཁྲིས་པ་མཐོང་བྱེད་ཀྱི་གནས་ནི་མིག བྱེད་ལས་ནི་ཕྱི་
རོལ་གཟུགས་ཀྱི་དབྱེ་བ་དང་ཁ་དོག་རྣམས་མ་འདྲེས་པར་གསལ་བར་
མཐོང་བར་བྱེད་པའོ།
མཁྲིས་ པ་ མདོག་ གསལ་ གྱི་ གནས་ སའི་ ཡུལ་ ནི་ པགས་ པ།
༩
༥
76



༡
བྱེད་ལས་ནི་པགས་པའི་མདོག་གསལ་བར་བྱེད་དོ།
3. བད་ཀན་ཞེས་པ་ལུས་ཀྱི་ཁམས་ལ་ཡོད་པའི་སླ་ཞིང་བསིལ་བའི་
བདག་ཉིད་ཅན་གྱི་བརླན་གཤེར་གྱི་རིགས་ཐམས་ཅད་ལ་ཟེར་ཞིང་། དེ་
ལ་དབྱེ་ན་རྟེན་བྱེད་དང་། མྱག་བྱེད་དང་། མྱོང་བྱེད། ཚིམ་བྱེད།
འབྱོར་བྱེད་དང་ལྔ།
བད་ཀན་རྟེན་བྱེད་ཀྱི་གནས་སའི་ཡུལ་བྲང་། བྱེད་ལས་ནི་
མྱག་བྱེད་ལ་སོགས་བད་ཀན་ལྷག་མ་བཞིའི་རྟེན་བྱེད་པ་དང་། ཁྱད་
པར་དུ་ཆུ་ལས་ཏེ་ཆུ་མ་འཐུང་ཀྱང་སྐོམ་པ་སེལ་བའི་ནུས་པ་བྱེད་དོ།
༢ བད་ཀན་མྱག་བྱེད་ཀྱི་གནས་སའི་ཡུལ་མ་ཞུ་བའི་གནས་ཏེ་ཕོ་
ཁ། བྱེད་ལས་ནི་ཟས་སྐོམ་རྣམས་ཞིབ་མོར་མྱག་ཅིང་འདུལ་བར་བྱེད་པ་
སྟེ་ཤིན་ཏུ་སྙི་ཞིང་རུལ་བའི་རྣམ་པ་ཅན་དུ་བསྒྱུར་བར་བྱེད་དོ།
༣ བད་ཀན་མྱོང་བྱེད་གནས་སའི་ཡུལ་ལྕེ། བྱེད་ལས་ནི་་་་
མངར་བ་ལ་སོགས་རོ་དྲུག་གི་དབྱེ་བ་རྣམས་ཚོར་ཞིང་ཉམས་སུ་མྱོང་བར་
བྱེད་དོ།
བད་ཀན་ཚིམ་བྱེད་གནས་སའི་ཡུལ་མགོ། བྱེད་ལས་ནི་
དབང་པོ་ལྔ་པོས་ཡུལ་ལ་ལོངས་སྤྱོད་པའི་ཚེ་ཚིམ་པར་བྱེད་པ་སྟེ་ནམ་ཞིག་
ན་ཡུལ་དེ་མི་འདོད་པའི་བློ་སྐྱེ་བར་བྱེད་པའོ།
༥ བད་ཀན་འབྱོར་བྱེད་ཀྱི་གནས་སའི་ཡུལ་ལུས་ཀྱི་ཚིག་ཆེ་ཕྲ་
ཐམས་ཅད་ཀྱི་བར་ན། བྱེད་ལས་ནི་ཚིག་རྣམས་ཕན་ཚུན་འབྱོར་པར་
བྱེད་ཅིང་བརྐྱང་བསྐུམ་བྱེད་པའི་ནུས་པ་བྱེད་དོ།
མདོར་བསྡུས་ན། རླུང་སྤྱིའི་ལས་ནི་དབུགས་འབྱིན་རྔུབ་དང་།
ལུས་འགུལ་བསྐྱོད། སེམས་ཐོས་བསམ་ལ་སོགས་ལས་ལ་སྤྱོད་པ།
༣
དྲི་
77



མ་རྣམས་ཤུགས་ཀྱིས་ཕྱིར་འབྱིན་པ། དྭངས་མ་ལ་སོགས་པའི་གནོད་བྱ་
ལུས་ཟུངས་བདུན་པོ་རང་རང་གི་བུ་ག་རྣམས་སུ་གནོད་མེད་བདེ་བར་རྒྱུ་
ཞིང་ལུས་ལ་ཁྱབ་པར་བྱེད་པ།	མིག་ལ་སོགས་པའི་དབང་པོ་རྣམས་རང་
རང་གི་ཡུལ་ གསལ་བར་འཛིན་ པའི་ནུས་པ་སྐྱེད་པ་བཅས་བྱེད་དོ། །
མཁྲིས་པ་སྤྱིའི་ལས་ནི། མེ་དྲོད་ལ་སོགས་པའི་ཡོན་ཏན་གྱིས་ཁ་ཟས་
རྣམས་ལེན་ཞིང་མྱུར་དུ་ཞུ་ནས་ཡང་ཡང་བཀྲེས་པ་དང་། སྐོམ་ པ།
ཡི་ག་བྱེ་ནས་ཟས་ལེན་པ། ཟས་སྐོམ་མྱུར་དུ་འཇུ་བ། ལུས་ཀྱི་
མདངས་གསལ་བ། བྱ་བ་གང་ལའང་
ང་མི་འཇིགས་པའི་སྙིང་དཔའ་བ།
བྱ་བ་ཀུན་ལ་རྨོངས་པ་མེད་པའི་བློ་དང་ལྡན་པ་བཅས་སོ། །བད་ཀན་སྤྱིའི་
ལས་ནི་ལུས་དང་བློ་བརྟན་པར་བྱེད་ཅིང་། གཉིད་ལོག་པར་བྱེད་པ་
དང༌། ཚིག་རྣམས་འབྱོར་ཞིང་འབྲེལ་པར་བྱེད་པ། བྱ་བ་ཀུན་དང་
གནོད་པ་ལ་བཟོད་བསྲན་ཆེ་ཞིང་། ལུས་ཀྱི་ཁ་དོག་དཀར་ལ་སྣུམ་ཞིང་
འཇམ་པར་བྱེད་དོ།
ཉེས་པ་གསུམ་པོ་དེ་དག་གི་སོ་སོའི་མཚན་ཉིད་ནི། བཤད་རྒྱུད་
ལས། རླུང་གི་མཚན་ཉིད་རྩུབ་ཅིང་ཡང་བ་དང་། །གྲང་ཞིང་ཕྲ་ལ་སྲ་
ཞིང་གཡོ་བ་ཡིན། ཞེས་ཟུར་དྲུག་དང་ལྡན་པའི་རླུང་གི་མཚན་ཉིད་
དང༌། །མཁྲིས་པའི་མཚན་ཉིད་སྣུམ་བཅས་རྣོ་ཞིང་ཚ། ། ཡང་ཞིང་དྲི་
མནམ་འཁྲུ་ཞིང་གཤེར་བ་ཡིན། ཞེས་ཟུར་བདུན་དང་ལྡན་པའི་མཁྲིས་
པའི་མཚན་ཉིད། ། བད་ཀན་མཚན་ཉིད་སྣུམ་ཞིང་བསིལ་བ་དང་། །ལྕི་
རྟུལ་འཇམ་བརྟན་འབྱར་བག་ཅན་དུ་གནས། ཞེས་ཟུར་བདུན་དང་
ལྡན་པ་བད་ཀན་གྱི་མཚན་ཉིད་བཅས་བསྟན་ཡོད་པ་རེད། དེ་ཡང་རླུང་
ནི་ཕྱི་རོལ་གྱི་རླུང་དང་ཆ་མཚུངས་ཤིང་། བད་ཀན་ཡང་ཕྱི་རོལ་གྱི་ས་ཆུ་
78



ཡང་བ་
གཉིས་འདུས་པ་དང་ཆ་མཚུངས་པས། ་འདི་གཉིས་ཀྱི་མཚན་ཉིད་ཀྱི་
ཟུར་ཀུན་ཀྱང་རང་རང་གི་ངོ་བོ་འབའ་ཞིག་ལ་གནས་པའི་སྒོ་ནས་
བཏགས་པ་ཞིག་ཡིན། མཁྲིས་པ་ཡང་ཕྱི་རོལ་གྱི་མེ་དང་ཆ་མཐུན་པར་
རང་གི་ངོ་བོ་སྙམ་པ་དང་བཅས་པའི་རྣོ་བ་དང༌། ཚ་བ།
བཅས་ཀྱི་རང་བཞིན་ཅན་ཡིན་ཡང་།: འཁྲུ་ཞིང་གཤེར་བ་དང་དྲི་མནམ་
པ་ནི་བྱེད་ལས་ཀྱི་སྒོ་ནས་བཏགས་པ་ཡིན་པ་ལས་རང་གི་ངོ་བོ་ལ་ཡེ་ནས་
མེད་པར་ཤེས་དགོས། འདིར་ཡང་རླུང་གི་མཚན་ཉིད་ཟུར་དྲུག་ལྡན་
དང་། མཁྲིས་པ་དང་བད་ཀན་གཉིས་ཀྱི་མཚན་ཉིད་ཟུར་བདུན་ལྡན་
ཞེས་ཟེར་དགོས་པ་ལས། རླུང་གི་མཚན་ཉིད་དྲུག་དང༌། བད་ཀན་
དང་མཁྲིས་པའི་མཚན་ཉིད་བདུན་ཞེས་ཟེར་ན་ནང་དོན་གཞན་དུ་འགྱུར་
འགྲོ་བར་ཤེས་དགོས། །
79



ལེའུ་དྲུག་པ།
ལུས་ཀྱི་རྩའི་གནས་ལུགས་སྐོར་བཤད་པ།
དེ་ཡང་བཤད་རྒྱུད་ལས། འབྲེལ་པ་རྩ་ཡི་གནས་ལུགས་བསྟན་པ་
ནི། ། ཆགས་སྲིད་འབྲེལ་པ་ཚེ་ཡི་རྩེ་དང་བཞི། ཞེས་གསུངས་པ་ལྟར།
ལུས་ཕྱི་ནང་སྟོད་སྨད་ཀུན་ཏུ་འབྲེལ་ཞིང་རླུང་ཁྲག་སོགས་རྒྱུ་བའི་རྟེན་དུ་
གྱུར་པའི་རྩ་རྣམས་ཀྱི་གནས་ལུགས་བཤད་པར། དེའང་མིའི་ལུས་རྟེན་
གྱི་རྩ་ལ་རིགས་ཀྱི་སྒོ་ནས་དབྱེ་ན་ཁྲག་རྩ་དང་། རྩ་དཀར་རམ་ཆུ་རྩ་སྟེ་
རྣམ་ པ་ གཉིས། ཁྲག་ རྩ་ ལའང༌ ནང་ གསེས་ ཀྱི་ དབྱེ་ བར་ འཕར་ རྩ
(Artery)དང༌། སྡོད་རྩ(Vein)གཉིས་སུ་དབྱེ་ཡོད། འདི་དག་
ལ་ བྱེད་ལས་ཀྱི་སྒོ་ནས་དབྱེ་ན་ ཆགས་ པའི་ རྩ་དང༌། སྲིད་ པའི་ རྩ།
འབྲེལ་པའི་རྩ། ཚེ་ཡི་རྩ་སྟེ་རྣམ་པ་བཞི་ཕྱེས་ཡོད་པ་རེད།
གཅིག ཆགས་པའི་རྩ་བཤད་པ།
བཤད་ རྒྱུད་ ལས། ཆགས་ པའི་ རྩ་ ནི་ ལྟེ་ བ་ ལས་ གསུམ་ གྱིས།
ཞེས་གསུངས་པ་ལྟར། མིའི་ལུས་རྟེན་གྱི་རྩ་རྣམས་ཐོག་མར་ཇི་ལྟར་
80



ཆགས་པའི་ཚུལ་ནི། ཐོག་མར་མངལ་གནས་དེ་ཉིད་ཀྱི་ལྟེ་བ་ལས་སྲོག་
རླུང་གི་རྟེན་དུ་གྱུར་པའི་ཁྲག་རྩ་དང་། རླུང་རྩ། ཆུ་རྩའམ་རྩ་དཀར་
ཏེ་རིགས་མི་འདྲ་བ་གསུམ་དུ་ཆགས་ཤིང་གྱེས་ཡོད་པ་རེད།
༡ དེའང་བཤད་རྒྱུད་ལས། རྩ་གཅིག་གྱེན་ལ་སོང་བས་ཀླད་
པ་ཆགས། །གཏི་མུག་ཀླད་པར་བརྟེན་ནས་གནས་པ་སྟེ། །དེ་ལས་བད་
ཀན་སྐྱེད་པས་སྟོད་ན་གནས། ཞེས་པའི་འགྲེལ་བཤད། མེས་པོའི་
ཞལ་ལུང་དུ། དེ་ལྟར་གྱེས་པའི་རྩ་དེ་ལས་གཅིག་ཆུའམ་ཟླ་བའི་ཁམས་
རྒྱུ་བ་ཞིག་ལུས་ཀྱི་གཡོན་ཕྱོགས་ནས་བརྒྱུད་དེ་སྙིང་ཁ་དང་། མགྲིན་པ།
སྤྱི་བོ་སྟེ་འཁོར་ལོའི་ལྟེ་བ་རྣམས་སུ་འདུས་ཤིང་།། གཞན་དག་ཏུ་གྱེས་
པའི་ཚུལ་གྱིས་གྱེན་ལ་སོང་བའི་རྩ་དཀར་པོ་དེ་ཉིད་ལ་བརྟེན་ནས་ཀླད་པ་
ཆགས་ཤིང་། ཀླད་པ་ནི་གཏི་མུག་དང་བད་ཀན་གཉིས་ཀའི་ཉེར་ལེན་
དང་། ལྷན་ཅིག་བྱེད་རྐྱེན་ཡིན་པའི་དོན་གྱིས་གཏི་མུག་ཀླད་པ་ལ་་་
བརྟེན་ནས་ གནས་ པ་ལྟར་སྣང་བ་ཡིན་ཏེ། རྨོངས་ཤིང་ལྕེ་འཐིབས་་
སོགས་མགོ་བོ་ལས་འབྱུང་བ་ཤས་ཆེར་མཐོང་བའི་ཕྱིར། གཏི་མུག་དེ་
ལས་བད་ཀན་སྐྱེད་པས་ན་0 རྒྱུ་ྋརྐྱེན་ འབྲས་བུ་གསུམ་ཀ་སྟོད་ན་
གནས་པར་གྲུབ་པ་ཡིན་ནོ། ཞེས་གསུངས་པ་ལྟར་རོ།
བཤད་རྒྱུད་ལས། རྩ་གཅིག་བར་དུ་ཟུག་པས་སྲོག་རྩ་་་་
ཆགས། །ཞེ་སྡང་སྲོག་རྩ་ཁྲག་ལ་བརྟེན་ནས་གནས། །དེ་ལས་མཁྲིས་པ་
བསྐྱེད་པས་བར་ན་གནས། ཞེས་ པར་མེས་པོའི་ཞལ་ལུང་དུ། དེ་་
༢
@43g
་ཀློད་པ།
རྐྱེན་གཏི་མུག་
འབྲས་བུ་བད་ཀན།
81



བཞིན་དུ་རྩ་གསུམ་པོ་དེ་ལས་གཅིག་ཁྲག་གམ་མེའི་ཁམས་རྒྱུ་བ་ཞིག་ལུས་
ཀྱི་བར་མཆིན་པའི་ལུང་ཆེན་དུ་དྭངས་མ་ལེན་པའི་རྩ་ལ་ཟུག་སྟེ། དེའི་
ཡལ་ག་གཉིས་ཚིགས་པ་བཅུ་གསུམ་པར་སོང་བ་དེ་ལ་བརྟེན་ནས་སྲོག་རྩ་
ནག་པོ་ཡན་ལག་དང་བཅས་པ་ཆགས། ཁྲག་ནི་ཞེ་སྡང་དང་མཁྲིས་པ་
གཉིས་ཀའི་ཉེ་ལེན་དང་། ལྷན་ཅིག་བྱེད་རྐྱེན་ཡིན་པའི་དོན་གྱིས། ཞེ་
སྡང་ཡང་སྲོག་རྩ་ནག་པོ་དང་ཁྲག་ལ་བརྟེན་པའི་ཚུལ་གྱིས་གནས་ཤིང་།
ཞེ་སྡང་དེ་ལས་མཁྲིས་པ་སྐྱེད་པའི་ཕྱིར། རྒྱུ་རྐྱེན་ཅིའབྲས་བུ་གསུམ་
ཀ་བར་ན་གན་
་གནས་པ་ཡིན་ཏེ། ཞེ་སྡང་གློ་བུར་དུ་སྐྱེ་བའི་ཚེ་ལུས་ཀྱི་བར་
ཉིད་ནས་འཁྲུག་ཅིང་སྐྱེ་བར་མཐོང་བས་སོ། ཞེས་སོ།
ཡང་བཤད་རྒྱུད་ལས། རྩ་གཅིག་ཐུར་དུ་ཟུག་པས་གསང་
བ་ཆགས། །འདོད་ཆགས་ཕོ་མོ་གསང་བ་གནས་པ་སྟེ། །དེ་ལས་རླུང་སྐྱེད་
སྨད་ན་གནས་པ་ཡིན། ཞེས་པའི་འགྲེལ་བཤད་མེས་པོའི་ཞལ་ལུང་དུ།
ཡང་རྩ་གསུམ་པོ་དེ་ལས་གཅིག་རླུང་ངམ་ཡེ་ཤེས་ཀྱི་ཁམས་རྒྱུ་བ་ཞིག་ལུས་
ཀྱི་དབུས་དྲང་ཐད་ནས་གྱེན་དུ་སོང་བའི་ཚུལ་གོང་དུ་བཤད་ཟིན་ལ།
དེའི་རྩེ་མོ་གཅིག་འོག་ནས་ཐུར་དུ་ཟུག་པ་དེ་ལས་བདེ་བའི་ཁམས་རྒྱུ་བའི་
དོན་གྱིས་གསང་བའི་གནས་ཆགས་ཏེ། ཁུ་བ་ནི་འདོད་ཆགས་དང་རླུང་
གཉིས་ཀའི་ཉེར་ལེན་ནམ་ལྷན་ཅིག་བྱེད་རྐྱེན་ཡིན་པའི་དོན་གྱིས།
འདོད་ཆགས་ནི་ཕོ་མོ་གཉིས་ཀའི་གསང་བར་གནས་པའི་ཚུལ་དུ་མཐོང་སྟེ།
دي
ད་ཞེ་སྡང་།
འབྲས་བུ་མཁྲིས་པ།
82



དེ་ལས་རླུང་བསྐྱེད་པའི་ཕྱིར@ རྒྱུ་༧ རྐྱེན་ འབྲས་བུ་དང་བཅས་པ་
གསུམ་ཀ་ལུས་ཀྱི་སྨད་ན་གནས་པ་ཡིན་ལ། དོན་འདི་གནས་དང་བྱེད་
པའི་དབང་ཁོ་ན་བཙན་པ་ལས་བྱུང་བར་མངོན་ནོ།
གཉིས། སྲིད་པའི་རྩ་བཤད་པ།
བཤད་རྒྱུད་ལས། སྲིད་པའི་རྩ་བོ་ཆེ་ནི་རྣམ་བཞི་སྟེ། ཞེས་པ་
ཐོག་མར་ཆགས་པའི་རྩའི་འདབ་མ་དང་བཅས་པ་ཡོངས་སུ་ཆགས་ཤིང་
གྲུབ་ཟིན་པ་ནས། མཐར་ཇི་སྲིད་འཚོ་བའི་བར་ལུས་ལ་གནས་ཤིང་བྱ་
བ་བྱེད་པའི་ཆ་ནས་སྲིད་པའི་རྩ་བོ་ཆེ་ཞེས་བྱ་སྟེ། འདི་རྣམས་རང་རང་
གི་ཡུལ་ལ་ལོངས་སུ་སྤྱོད་པའི་སྐབས་སུ་བདེ་སྡུག་ལ་སོགས་པའི་ཚོར་བ་
རྣམས་མྱོང་ བར་བྱེད་ པ་ དང་། ་གནས་ སོ་ སོའི་ སྟེང་དང་འོག་དང༌།
ཐད་ཀར་དག་ཏུ་གྱེས་ཏེ་ལུས་ཟུངས་གསོ་སྐྱེད་ཀྱི་བྱ་བ་བྱེད་ཅིང་ལུས་རྗེས་
སུ་འཛིན་པ་བྱེད་དོ།
བཤད་རྒྱུད་ལས། དབང་པོ་ཡུལ་ལ་འཆར་བར་བྱེད་པའི་
རྩ། ། ཀླད་པ་ལ་སྲིད་རྩ་ཕྲན་ལྔ་བརྒྱས་བསྐོར། ཞེས་པར། མིག་ལ་
སོགས་པའི་དབང་པོ་རྣམས་རང་རང་གི་ཡུལ་གཟུགས་ལ་སོགས་པ་རྣམས་
འཆར་བར་བྱེད་པའི་རྩ་ཉི་ཤུ་རྩ་བཞི་ནི་ཡན་ལག་གི་རླུང་ལྔའི་རྟེན་དུ་ཀླད་
པར་འཁྱིལ་བ་ཞེས་པའི་རྩ་ལ་རྒྱལ་པོ་ལྟར་བུ་སྲིད་ཅིང་འཁོར་རྩ་ཕྲན་ལྔ་
༡
ཁུ་བ།
ན་འདོད་ཆགས།
ཉི འབྲས་བུ་རླུང་།
83



བརྒྱས་བསྐོར་ཏེ་གནས་ པ་ཡིན་ནོ། ཞེས་སོ། སྲོག་འཛིན་གྱི་རླུང་།
འཁོར་དང་བཅས་པས་རྩ་ཕྲན་འདི་དག་ལ་བརྟེན་ནས་ལུས་ཀྱི་ཆ་ཐམས་
ཅད་ལ་རྒྱུ་སྟེ་མིག་སོགས་དབང་པོ་རྣམས་ལ་རང་རང་གི་ཡུལ་གྱི་ཚོར་བ་
འཛིན་པའི་ནུས་པ་སྟེར་གྱི་ཡོད་པ་རེད་ལ། རྩ་འདི་ནི་ཡུལ་རང་མཚན་
པ་འཛིན་པའི་རྟོག་མེད་ཤེས་པའི་རྟེན་ལ་ཟེར།
༣ བཤད་རྒྱུད་ལས། དྲན་པའི་དབང་པོ་གསལ་བར་བྱེད་པའི་
རྩ། །སྙིང་ལ་སྲིད་ཅིང་རྩ་ཕྲན་ལྔ་བརྒྱས་བསྐོར། ཞེས་པ་མེས་པོའི་ཞལ་
ལུང་དུ། དེ་བཞིན་དུ་བདག་འཛིན་དང་དྲན་པ་ལ་སོགས་པའི་རྟེན་
དབང་པོ་རྣམས་གསལ་བར་བྱེད་ཅིང༌།	རྣམ་པ་ཤེས་པའི་ཚོགས་དྲུག་
བསྐྱེད་པའི་རྩ་ཉི་ཤུ་རྩ་བཞི་ནི་སྙིང་ཁར་ཡིད་བཟང་མ་ཞེས་བྱ་བའི་རྩ་ལ་
རྒྱལ་པོ་ལྟ་བུར་སྲིད་ཅིང་འཁོར་རྩ་ཕྲན་ལྔ་བརྒྱས་བསྐོར་ཏེ་གནས་པ་ཡིན་
ནོ།	ཞེས་གསུངས་སོ། འདི་ནི་ཡུལ་གྱི་སྤྱི་མཚན་འཛིན་པའི་རྟོག་
བཅས་ཤེས་པའི་རྟེན་ལ་ཟེར།
༣ བཤད་རྒྱུད་ལས། ལུས་ཀྱི་ཕུང་པོ་ཆགས་པར་བྱེད་པའི་
རྩ། །ལྟེ་བ་ལ་སྲིད་རྩ་ཕྲན་ལྔ་བརྒྱས་བསྐོར། ཞེས་པར་མེས་པོའི་ཞལ་
ལུང་དུ། རང་རང་གི་ལུས་ཀྱི་ཕུང་པོ་འདི་ཉིད་ཐོག་མཐའ་བར་གསུམ་
དུ་ཆགས་ཤིང་འཕེལ་བར་བྱེད་པའི་རྩ་ཉི་ ཤུ་རྩ་བཞི་ནི་ས་བོན་འཕེལ་
འཛིན་བྱེད་པའི་རྟེན་དུ་ལྟེ་བའི་དབུས་ཀྱི་བསྟན་པ་ཞེས་པའི་རྩ་ལ་རྒྱལ་པོ་
ལྟ་བུར་སྲིད་ཅིང་འཁོར་རྩ་ཕྲན་ལྔ་བརྒྱས་བསྐོར་ཏེ་ གནས་ པ་ ཡིན་ནོ།
ཞེས་གསུངས་སོ།
བཤད་རྒྱུད་ལས། བུ་ཚ་རིགས་རྒྱུད་འཕེལ་བར་བྱེད་པའི་
རྩ། །མཚན་མ་ལ་སྲིད་རྩ་ཕྲན་ལྔ་བརྒྱས་བསྐོར། ཞེས་པ་མེས་པོའི་ཞལ་
84



ལུང་དུ། ་བུ་ཚ་རིགས་རྒྱུད་མི་ཉམས་པར་འཕེལ་བར་བྱེད་པའི་རྩ་ཉི་ཤུ་
རྩེ་བཞི་ནི་བདེ་བའི་ཁམས་ཀྱི་རྟེན་དུ་མཚན་མར་མཚན་ཉིད་ཅན་ཞེས་
པའི་རྩེ་ལ་རྒྱལ་པོ་ལྟ་བུ་སྲིད་ཅིང་འཁོར་རྩ་ཕྲན་ལྔ་བརྒྱས་བསྐོར་ཏེ་གནས་
པ་ཡིན་ནོ། ཞེས་སོགས་གསུངས་པ་ལྟར་རོ། (འདི་རྩ་དཀར་ནག་ཐོམས་
ཅད་ལ་གོ་དགོས་པ་འདྲ་སྟེ། ལས་འདི་དག་རྩ་དཀར་ནག་གཉིས་ཀའི་
ལས་ཡིན་པའི་ཕྱིར།)
དུས་རྒྱུན་རྩ་འཁོར་ལྔ་ཟེར་སྲོལ་ཡོད་པར་འདིར་བཞི་ལས་མེད་པ་
གང་སྙམ་ན། མེས་པོའི་ཞལ་ལུང་ལས། མགྲིན་པའི་འཁོར་ལོས་རོ་
དྲུག་པོ་ལ་ལོངས་སྤྱད་པ་ཙམ་མ་གཏོགས་ལུས་ཀྱི་ཟུངས་སྐྱེད་པའི་ལས་
བྱེད་པ་ཉུང་བའི་དོན་གྱིས་དངོས་སུ་མ་སྨོས་པ་ཡིན་ཀྱང་ཤུགས་བསྟན་དུ།
བཟའ་བཏུང་རོ་ལ་ལོངས་སྤྱོད་བྱེད་པའི་རྩ། །མགྲིན་པ་ལ་སྲིད་རྩ་ཕྲན་ལྔ་
བརྒྱས་བསྐོར། ཞེས་དོན་གྱིས་ཐོབ་ཅིང་གོ་ནུས་པ་ཡིན་ནོ། ་ཞེས་་
གསུངས་སོ།
གསུམ། འབྲེལ་པའི་རྩ་བཤད་པ།
བཤད་རྒྱུད་ལས། འབྲེལ་པའི་རྩ་ལ་དཀར་ནག་གཉིས་ཡོད་དེ།
ཞེས་ལུས་ཕྱི་ནང་སྟོད་སྨད་ཀུན་དུ་འབྲེལ་ཞིང་སྲོག་གི་རྩ་བར་གྱུར་པའི་རྩ་
ལ་རིགས་ཀྱི་སྒོ་ནས་དབྱེ་ན། གཙོ་བོར་ཁྲག་རྒྱུ་བའི་རྩ་ནག་པོ་དང་།
ཆུ་རྒྱུ་བའི་རྩ་དཀར་པོ་སྟེ་གཉིས་སུ་བྱུང་ཞིང་། དེ་ཡང་སྲོག་རྩ་ནག་པོ་
ཞེས་པ་ངོ་བོ་ཁྲག་འབའ་ཞིག་གིས་གང་བའི་སྦོམ་ཕྲ་མདའ་སྨྱུག་འབྲིང་པོ་
ཙམ་ཞིག་མཆིན་པ་བརྒྱུད་ནས་ཤ་ཁྲག་འཕེལ་བར་བྱེད་པའི་ཉེར་ལེན་གྱི་
85



༡
རྩ་རོ་མ་དང༌། དེ་དང་ལྷན་ཅིག་ཏུ་གྱེས་པའི་རླུང་ཁྲག་གཉིས་འདོམས་
པའི་འཕར་རྩ་སྟེ་དབུ་མ་གཉིས་ནི་ཁོག་པའི་དབུས་ནས་དོན་སྣོད་རྣམས་
དང་འབྲེལ་ཞིང་ཀ་བ་ལྟར་གྱེས་པའི་སྟེང་འོག་གི་ཡལ་ག་རྣམས་ཡན་ལག་
བཞི་དང་མགོ་སྐེ་བཅས་ལ་གྱེས་ནས་གནས་ཡོད་པ་རེད།
སྲོག་རྩ་དཀར་པོ་ཡང་སྦོམ་ཕྲ་མདའ་སྨྱུག་ཙམ་ལ་ཆུའི་རང་བཞིན་
ཅན་གྱི་ཁ་དོག་དཀར་པོ་རྩ་བ་ཀླད་པ་ནས་སྒལ་ཚིགས་ཐམས་ཅད་ཀྱི་ནང་
དུ་ཞུགས་ནས་ཇེ་ཕྲ་སོང་བས་གཞུག་གུ་ཆུང་དུ་ཟད་ལ། ཤིན་ཏུ་མཉེན་
ཤིང་རྩ་དཀར་པོ་ཐམས་ཅད་སྐྱེད་པའི་གཙོ་བོ་ཡིན་པའི་དོན་གྱིས་ན་སྲོག་
རྩ་ཞེས་བྱའོ།
དང་པོ་སྲོག་རྩ་ནག་པོ་བཤད་པ་ལ། བཤད་རྒྱུད་ལས།
སྲོག་པ་རྩ་ནི་རྩ་ཡི་སྡོང་པོ་ལ། །ཡལ་གའི་ཚུལ་དུ་གྱེན་ལ་གྱེས་པ་ཡི། ། ཤ་
ཁྲག་འཕེལ་བྱེད་རྩ་ཆེན་ཉི་ཤུ་བཞི། །དོན་སྣོད་ནང་འབྲེལ་སྦས་པའི་རྩ་
ཆེན་བརྒྱད། །ཡན་ལག་ཕྱི་འབྲེལ་མངོན་པའི་རྩ་བཅུ་དྲུག ། དེ་ལས་
གྱེས་པའི་གཏར་རྩ་བདུན་ཅུ་བདུན། ། གཉན་པའི་རྩ་གནད་བརྒྱ་དང་
བཅུ་གཉིས་ཏེ། །འདྲེས་པའི་རྩ་ཕྲན་བརྒྱ་དང་བརྒྱད་ཅུ་དགུ ། དེ་ལས་
ཕྱི་ནང་བར་གསུམ་བརྒྱ་ཉི་ཤུ། །རྩ་ཕྲན་སུམ་བརྒྱ་དྲུག་ཅུར་གྱེས་པ་་་
ཡིན། །དེ་ལས་རྩེ་ཕྲན་བདུན་བརྒྱ་དག་ཏུ་གྱེས། །དེ་ལས་ཡང་ཕྲན་ལུས་
ལ་དྲ་བར་འབྲེལ། ཞེས་པའི་དོན་ནི། ཤ་ཁྲག་འཕེལ་བྱེད་རྩ་ལག་
རྣམས་ཀྱི་རྟེན་ནམ་སྡོང་པོར་འཕར་རྩ་དང་(Artery)སྡོད་རྩ་(Vein)
གཉིས་པོ་ཁྲག་རྩ་ཡིན་པའི་ཆ་ནས་རིགས་གཅིག་ཏུ་བསྡུས་ཏེ། སྡོང་པོ་
ལྟར་གནས་པ་དེ་ལས་ནང་གི་དོན་སྣོད་དང་། ཕྱིའི་མགོ་སྟེ་ཡན་ལག་
རྣམས་དང་འབྲེལ་ཤིང་ཤ་ཁྲག་ལ་སོགས་ལུས་ཟུངས་རྣམས་འཕེལ་ཞིང་
86



སྐྱེད་པར་བྱེད་པའི་རྩ་ཆེན་ཉི་ཤུ་རྩ་བཞི་ཡོད་ཅིང་། དེ་དག་ལས་ནང་
དོན་སྣོད་དང་འབྲེལ་བའི་རྩ་ཆེན་བརྒྱད་ནི། ཚིག་པ་གསུམ་པའི་ཐད་
ནས་མདུན་ངོས་སུ་རྩ་འདབ་གསུམ་བྱུང་བའི་དབུས་ཀྱི་གཙོ་བོ་དེ་སྙིང་
དང་ཐད་ཀར་འབྲེལ་དེ་སྙིང་ནི་དེའི་འབྲས་བུའི་ཚུལ་དུ་གནས། གཡས་
གཡོན་གྱི་རྩ་གཉིས་པོ་གློ་བ་གཉིས་སུ་ཟུག་པ་བཅས་གསུམ། ཚིགས་པ་
བརྒྱད་པའི་ཐད་ནས་མཆིན་དྲི་ཕུག་ནས་ཐད་ཀར་མཆིན་པ་དང་འབྲེལ་
བའི་རྩ་གཅིག ཚིགས་པ་བཅུ་ གཅིག་མཚམས་ནས་མཆེར་པ་དང་་་་
འབྲེལ་བའི་རྩ་གཅིག བཅུ་གསུམ་པའི་མཚམས་ནས་བསམ་སེའུ་དང་
འབྲེལ་པའི་རྩ་གཅིག བཅུ་བཞི་པ་ནས་མཁལ་མ་གཡས་གཡོན་དང་
འབྲེལ་བའི་རྩ་གཉིས་ཏེ། བརྒྱད་པོ་ནི་ལུས་ཀྱི་ཕྱི་རོལ་དུ་མི་མངོན་པའི་
ཕྱིར་ན་སྦས་པའི་རྩ་ཆེན་བརྒྱད་ཅེས་ཟེར་རོ། ཡན་ལག་ཕྱི་རོལ་ཏུ་་
འབྲེལ་ཞིང་མངོན་པའི་རྩ་བཅུ་དྲུག་ནི། མེས་པོའི་ཞལ་ལུང་ལྟར་ན།
ཨོལ་གོང་གཡས་གཡོན་ནས་མཚོན་རེ་བཅལ་བའི་ས་ན་སྲོག་རྩ་དམར་པོ་
གཉིས་ལས་གྱེས་པའི་གཉིད་ལོག་གཉིས། དེའི་ཕྱི་རོལ་ན་རྩེ་འདྲ་གཉིས།
སྲོག་རྩ་ནག་པོའི་རྩེ་མོ་སྟེ་རྩེ་ནག་གཉིས་བཅས་དྲུག་པོ་རྣམས་སྐེ་བརྒྱུད་
ནས་མགོ་བོར་འབྲེལ། དེ་བཞིན་ཡན་ལག་བཞི་ལ་སྲོག་རྩ་ནག་པོ་ལས་
གྱེས་པའི་ཡལ་ག་རྩ་ཆེན་རེ་དང་། དམར་པོ་ལས་གྱེས་པའི་ཡལ་ག་རྩ་
ཆེན་རེ་སྟེ་བཞི་བཞི་བསྡོམས་པས་བརྒྱད། མཚན་མོ་དང་འབྲེལ་བའི་
འཕར་རྩ་གཉིས་བཅས་བསྡོམས་པས་བཅུ་དྲུག་ཏུ་བགྲངས་ཡོད། གཡུ་
ཐོག་ཆ་ལག་བཅོ་བརྒྱད་ལས། མཚན་མ་དང་འབྲེལ་བའི་རྩ་གཉིས་མ་
བགྲངས་པར། སྐེ་ལ་འཕར་རྩའི་ཡལ་ག་བཞི་དང༌། སྡོད་རྩའི་ཡལ་ག་
བཞི་བཅས་བརྒྱད་བགྲངས་འདུག དེ་ལྟར་རྩ་ཆེན་ཉེར་བཞི་ལས་གྱེས་
87



པའི་ཡལ་ག་གཏར་རྩ་དོན་བདུན་དང་། གཏར་དུ་མི་རུང་བའི་གཉེན་
པའི་རྩ་གནད་བརྒྱ་དང་བཅུ་གཉིས་རྣམས་ནི་གཏར་ཁའི་སྐབས་སུ་བཤད་
རྒྱུ་ཡིན་པས་དེར་བལྟ་བར་བྱའོ།
88



སྲོག་རྩ་ནག་པོའམ་ཁྲག་རྩའི་འཁོར་བསྐྱོད་ཀྱི་དཔེ་རིས།
སྡོད་རྩའི་སྡོང་པོ
རོ་མ
འཕར་རྩའི་སྡོང་པོ
དབུ་མ
89



བློ་བའི་འཁོར་སྐྱོད
སྙིང་གི་འཁོར་སྐྱོད
སྙིང་གི་འཁོར་སྐྱོད
སྡོད་རྩའི་སྡོང་པོ
འཕར་རྩའི་སྡོང་པོ
རྨིན་རྒྱུ་སྡོང་པོ
มีย
རྨེན་བུའི་འཁོར་སྐྱོད
རྨེན་བུའི་རྒྱུ་ལམ
མཁལ་མ་
འཕར་རྩ་ཆུང་བ་
རྨེན་བུ
ཁག་ཙ་ཕྲ་མོའི་དཱ་བ
རྨེན་བུའི་རྒྱུ་ལམ་ཕྲ་མོའི་དྲ་བ
90



གཡོན་ངོས་ཀྱི་གཉིད་ལོག་འཕར་རྩ
གཡོན་ངོས་ཀྱི་སྒྲོག་རུས་འཕར་རྩ་
ཁོག་སྟོད་སྟོད་ཙ
;
གློ་བའི་འཕར་རྩའི་སྡོང་བོ་
སྙིང་གི་རྣ་གཤོག་གཡོན་པ
སྙིང་གི་རྣ་གཤོག་ག་ཡས་པ
སྙིང་གི་སྡོད་རྩ་ཆེ་བ་
སྙིང་ཁང་གཡས་པ
སྙིང་ཤག་གཡོན་པ་
ཡག་གཡས་པ་
སྙིང་གི་རྩེ་མོ་
སྙིང་གི་མདུན་ངོས
91



འཕར་རྩའི་འབྲེལ་ཐག
གློ་བའི་འཕར་རྩ་གཡས་པ་
གློ་བའི་སྡོད་རྩ་གཡས་པ་
གློ་བའི་འཕར་རྩ་གཡོན་པ་
གློ་བའི་སྡོད་རྩ་གཡོན་
སྙིང་ཁང་གཡས་པ་
འཛིན་སྐྱོང་འཕར་རྩ་གཡོན་པ་
ཁོག་སྨད་སྡོད་
སྙིང་གི་སྡོད་རྩ་ཆུང་བ
འཛིན་སྐྱོང་འཕར་རྩ་གཡས་པ་
སྙིང་དབུས་སྡོད་རྩ་
སྙིང་གི་རྒྱབ་ངོས
ཁོག་སྟོད་སྤྱོད་རྩ་
ཁོག་སྨད་སྟོད་ཙ
སྙིང་ཁང་གཡོན་པ་
སྙིང་ཁང་གཡོན་པ་
འདབ་ལོ་རྩེ་གཉིས་ཅན་
སྙིང་ཐོག་རྒྱུས་པོ
འདབ་ལོ་རྗེ་གསུམ་ཅན་
སྙིང་ཤག་གཡས་པ
སྙིང་གི་ནང་ངོས
92



༣ གཉིས་པ་སྲོག་རྩ་དཀར་པོ་བཤད་པར། བཤད་རྒྱུད་ལས།
ཀླད་པ་རྩ་ཡི་རྒྱ་མཚོ་ཆེན་པོ་ལས། །རྩ་བ་ལྟ་བུར་ཐུར་དུ་ཟུག་པ་ཡི། །བྱ་
བ་བྱེད་པའི་ཆུ་རྩ་བཅུ་དགུ་ཡོད། ། དེ་ཡང་དོན་སྣོད་ནང་དུ་འབྲེལ་པ་
ཡི། །དར་གྱི་དཔྱང་ཐག་བཅུ་གསུམ་སྦས་པའི་རྩ། ། ཡན་ལག་ཕྱི་འབྲེལ་
མངོན་པའི་རྩ་དྲུག་སྟེ། །དེ་ལས་ཆུ་རྩ་ཕྲན་བུ་བཅུ་དྲུག་གྱེས། ཞེས་པ་སྟེ།
དེ་ཡང་ཀླད་པ་ནི་རྩ་དཀར་ཐམས་ཅད་ཀྱི་འབྱུང་ཁུངས་རྒྱ་མཚོ་དང་་་་
མཚུངས་པ་དེ་ལས། རྩ་བ་ལྟ་བུར་ཁ་ཐུར་བལྟས་སུ་ཟུག་པའི་རྩ་རྒྱུངས་
པ་ནི་སྲོག་རྩ་དཀར་པོ་སྟེ་གཙོ་བོ་ཡིན་ལ། དེ་ལ་ཆུའི་ཁམས་གསོ་སྐྱེད་ཀྱི་
བྱ་བ་བྱེད་པའི་ཆུ་རྩ་རགས་པ་བཅུ་དགུ་ཡོད་པ་དང༌། དེ་དག་ལས་གྱེས་
པའི་རྩའི་ཡལ་ག་མང་པོ་ཡོད་པ་དེ་དག་གིས་སྲོག་འཛིན་གྱི་རླུང་དང་ལྷན་
དུ་དབང་པོ་སོ་སོའི་ཡུལ་དུ་གྱུར་པའི་བདེ་སྡུག་ལ་སོགས་པའི་ཚོར་བ་
བཟང་ངན་ཐམས་ཅད་འཛིན་ཞིང་བླང་དོར་གྱི་ལས་བྱེད་པ་དང༌། ལུས་
འགུལ་བསྐྱོད། ངག་གི་སྨྲ་བརྗོད། ཡིད་ཀྱིས་བསམ་བློ་གཏོང་བ་ལ་
སོགས་པའི་བྱ་བ་བྱེད་པའི་ཚུལ་གོང་དུ་སྲིད་ པའི་རྩ་བོ་ཆེ་རྣམས་བཞི་
བཤད་པའི་སྐབས་སུ་བཤད་ཟིན། འདིར་ཆུ་རྩ་བཅུ་དགུ་ནི། དེ་ཡང་
ནང་དོན་སྣོད་དང་འབྲེལ་བའི་རྩ་དར་གྱི་དཔྱང་ཐག་བཅུ་གསུམ་ནི་ཀླད་
པའི་རྗེ་ཞབས་ནས་སྐེའི་ནང་བརྒྱུད་དེ། གནས་ཀྱི་དབང་གིས་རླུང་སྐྱེད་
པའི་རྩ་བཞི་སྙིང་དང་རྒྱུ་མར་འབྲེལ། མཁྲིས་པ་སྐྱེད་པའི་རྩ་བཞི་གློ་
ལོང་མཆིན་མཁྲིས་རྣམས་སུ་འབྲེལ། བད་ཀན་སྐྱེད་པའི་རྩ་བཞི་ཕོ་
མཚེར་མཁལ་ལྒང་རྣམས་དང་འབྲེལ། འདུས་པ་སྐྱེད་པའི་རྩ་གཅིག་
བསམ་སེའུ་དང་འབྲེལ་ནས་ཆགས་ཡོད་པ་རེད། ཡན་ལག་ཕྱི་འབྲེལ་
མངོན་པའི་རྩ་དྲུག་ནི། བཀྲ་འབུམ་པའི་རྒྱུད་བཞིའི་བཀའ་འགྲེལ་ལས།
93



དང་པོ་སྦུ་གུ་ཅན་གཉིས་ནི། ལྟག་པའི་སྡུད་སྒོ་ནས་དོན་ཏེ་ཐུར་དུ་བྱུང་
བར་ཚིགས་པ་ལྔ་པ་ནས་གཞུང་པ་དང་འདྲེས་ཏེ་ལུས་སྨད་དུ་སོང་ཞིང་
ཡལ་ག་རྣམས་རྐང་པར་ཕྱིན་པར་བཤད།
གཉིས་པ་འཇའ་བྱེད་གཉིས་ནི། ལྟག་ཟུར་སྤུ་འཁྱིལ་གཉིས་ནས་
ཕྱིར་དོན་ཏེ་ཨན་སྟོང་གི་འགྲམ་ནས་ལུས་ཀྱི་སྦུབས་དང་ཡན་ལག་བཞིར་
གྱེས་ཡོད་པར་བཞེད།
གསུམ་པ་རད་ན་གཉིས་ནི། རྣ་ཤལ་འོག་གཤོང་གཉིས་ནས་ཕྱིར་
ཐོན་ཏེ་ཡལ་ག་རྣམས་ཟ་འགྲམ་དང་ལག་པར་གྱེས་པར་བཤད། འདིར་
རཏྣ་བྲིས་ཏེ་ལེགས་སྦྱར་སྐད་དུ་རློམ་ནས་འགྲེལ་པ་ནི་ར་མགོ་ལུག་ལ་སྦྱར་
བ་དང་མཚུངས་པས་དོན་མེད། གཡུ་ཐོག་ཆ་ལག་བཅོ་བརྒྱད་དུ་རད་ན་
ཞེས་བྲིས་པ་ནི་དོན་དང་མཐུན་སྟེ། བོད་སྐད་དུ་རད་ཅེས་པ་ནི་བརླན་
གཤེར་ཅུང་བྲི་བའམ་ཆུང་བའི་དོན་ཡིན།
དེ་དག་ལས
ལས་ གྱེས་པའི་ཆུ་རྩ་ཕྲན་བུ་བཅུ་དྲུག་ནི། སྦུ་གུ་ཅན་་་
གཉིས་ལས་གྱེས་པའི་ཡལ་ག་བཞི་རྐང་པར་ཕྱིན་པ་སྟེ། མན་ངག་རྒྱུད་
ལས། ། སྦུ་གུ་ཅན་དེ་ལྟག་པའི་སྡུད་སྒོར་དོན། །ཨན་སྟོང་གཡས་གཡོན་
མཚོན་རེ་ཐད་ཀར་འགྲིམས། ། ཚིག་པ་ལྔ་ནས་གཞུང་པའི་རྩ་དང་
འབྲེལ། ། བཅུ་གཉིས་པ་ནས་བསམ་སེའུ་མཁལ་མར་འབྲེལ། །གཞུག་་
ཆུང་དཔྱི་ལེབ་མཚམས་བརྒྱུད་དཔྱི་མིག་དོན། །བྱིན་བརླའི་ཕྱི་སུལ་ཕྱི་
ལོང་གུང་མཐེབ་བརྒྱུད། ཅེས་གཞུག་རྩ་གཉིས་བསྟན་པ་དང༌། །གཉིས་
ནི་བཅུ་བཞི་ནས་གྱེས་དཔྱི་སྟེང་དོན། །བརླ་སྒང་པུས་ཚིགས་ངར་གདོང་
ཐུར་བར་འགྲིམས། །པིར་མགོ་འབྲེལ་ནས་གོང་དང་རྐང་མཐིལ་འདུས།
ཞེས་གདོང་རྩ་གཉིས་བཅས་རྐང་པ་ལ་རྩ་ལག་བཞི་གྱེས་ཚུལ་གསུངས་སོ།
།
94



འཇའ་ བྱེད་ གཉིས་ ཀྱི་ རིགས་ ལས་ གྱེས་ པའི་ ཡལ་ ག་ བརྒྱད་ ནི།
དང་པོ་གཉིས་ནི་རྐང་པར་གྱེས་པའི་རྟིང་རྩ་སྟེ། དཀའ་འགྲེལ་ལས།
འཇའ་བ་བྱེད་པ་ལྟག་ཟུར་གཉིས་སུ་དོན། ཨན་སྟོང་འགྲིམས་ནས་་
བཞིར་གྱེས། གཉིས་གློ་བའི་ཚིགས་འགྲམ་དང་མཉམ་དུ་ཚིགས་པ་བཅུ་
བཞི་པར་ཕྱིན་ལ། དེ་ནས་དཔྱི་ སྟེང་ཐོན་མདུན་ངོས་སྟེང་བརླ་ནང་
བརྒྱུད་སྐྱིད་ཁུག་ ཏུ་ཕྱིར་དོན། དེ་ནས་བྱིན་པ་བརྒྱུད་རྟིང་ པར་
པར་དོན།
རྐང་མཐིལ་དུ་སྦུ་གུ་ཅན་གྱི་རྩ་སྣ་གཉིས་དང་གཉེར་མའི་འོག་ཏུ་འདུས།
ཞེས་གསུངས།
གཉིས་པ་ལུས་སྦུབས་སུ་གྱེས་པ་གཉིས་ནི། དཀའ་འགྲེལ་ལས།
གཉིས་ཕྲག་བརྒྱུད་དཔུང་སོག་མཚམས་སུ་ནུབ། ཅེས་གསུངས་ པའི་་
དོན་ནི། འདི་ནི་ཕྲག་བརྒྱུད་དཔུང་སོག་མཚམས་ནས་རིམ་བཞིན་གྱེས་
ཏེ་རྩིབ་མའི་ཤུའི་ནང་དུ་ནུབ་པའི་དོན་ནོ།
གསུམ་པ་དཔུང་རྩ་གཉིས་ནི། དཀའ་འགྲེལ་ལས། དེ་ནས་་
ཀྱང་གཉིས་དཔུང་འཛུམ་ཚིགས་མིག་ལུག་གཞུག་བརྒྱུད་དེ་གྲུ་མོའི་ཐད་དུ་
འབྲེལ། ཞེས་གསུངས།
བཞི་པ་གྲུ་རྩ་གཉིས་ནི། དཀའ་འགྲེལ་ལས། གཉིས་ཀྱིས་་་་
མཆན་ཁུང་འགྲིམས་ནས་གྲུ་མོའི་ཚིགས་བསྐོར་ལག་པའི་མཐེ་མོ་སྤུ་སྐྱེས་སུ་
འབྲེལ་ནས་ལག་མཐིལ་དུ་འགྲོ། ཞེས་གསུངས་སོ།
རད་ན་གཉིས་ཀྱི་རིགས་ལས་གྱེས་པའི་ཡལ་ག་བཞི་ནི། དང་པོ་
ལག་ པར་གྱེས་པའི་གཞུ་མཆོག་ གི་ རྩ་ གཉིས་ནི། དཀའ་འགྲེལ་ལས།
སྒྲོག་རུས་ནང་ནུབ་མཆན་འོག་བརྒྱུད་གྲུ་མོའི་གཞུ་མཆོག་བར་དུ་དོན་ལ།
དེ་ནས་ལག་པའི་རྒྱབ་ཟུར་ཐུར་བར་འགྲིམས་ཏེ་ལག་པའི་སྲིན་མཛུབ་དང་
95



འབྲེལ་ནས་ལག་མཐིལ་དུ་འཇའ་བྱེད་སྣ་དང་འདུས། ཞེས་གསུངས་སོ།
གཉིས་ པ་ མགོ་ ལ་ གྱེས་ པ་ གཉིས་ ནི། དཀའ་ འགྲེལ་ ལས།
གཅིག་ཟ་འགྲམ་དུ་ཡོད་པའི་ཆུ་རྩྭ་ལྡད་བྱེད་དུ་གྲགས་པ་དེའོ། ཞེས་
གསུངས་སོ།
ཀླདབ་རྩ་ཡི་རྒྱུ་མཚོ་ཆེན་པོའི་ཆ་ལག
ཀླད་པའི་རྒྱུ་དེར་
ཀླད་སྙིང་།
ཀླད་པའི་རྗེ་ཞབས་
རྒྱུངས་པ།
96



ཡན་ལག་ཕྱི་འབྲེལ་མངོན་པའི་རྩ་དཀར།
97



རད་ནུའི་རིགས
དཙ་རད་ནའི་རིགས།
98



གྲུ་
དཔུང་རྩ
འཇའ་བྱེད་རིགས་
འཇའ་བྱེད་རིགས་
མཚན་རྩ
རད་ནའི་རིགས
99



གཞུག་ཙ་
སྦུ་གུ་ཅན་གྱི་རིགས
ཉིད་
འཇའ་བྱེད་རིགས་
སྦུ་གུ་ཅན་གྱི་རིགས་
གཞུག་རྩ་
རྟིང་ཙ་
ད་
-2
100



བཞི། ཚེ་ཡི་རྩ་བཤད་པ།
བཤད་རྒྱུད་ལས། མི་ལ་ཚེ་ཡི་རྩ་ནི་གསུམ་ཡོད་དེ། ། གཅིག་ནི་
མགོ་ལུས་ཐམས་ཅད་ཁྱབ་པར་གནས། །གཅིག་ནི་དབུགས་དང་འགྲོགས་
ནས་རྒྱུ་བ་སྟེ། །གཅིག་ནི་བླ་དང་འདྲ་སྟེ་འཁྱམ་པ་ཡིན། ཞེས་གསུངས་
སོ། འདི་ལ་གནའ་དང་དེང་གི་འགྲེལ་བཤད་མང་པོ་སྣང་ཡང་རྒྱུད་ཀྱི་
ཚིག་དོན་ལ་གཞིར་བཟུང་ནས་གཏན་ཚིགས་ཡང་དག་གི་སྒོ་ནས་བརྟག་ན།
མ་ཁྱབ། ཁྱབ་ཆེས། མི་སྲིད་གསུམ་དང་བྲལ་བའི་འགྲེལ་བཤད་ནི་ཧ་
ཅང་དཀོན་སྟབས་དེ་དག་ལ་དགག་གཞག་གི་སྤྲོས་པ་རེ་ཞིག་བཞག་ནས།
རྒྱུད་ཀྱི་ཚིག་དོན་ལ་གཞིར་བཟུང་། ཟུར་མཁར་བའི་གསུངས་ལ་རང་གི་
རིག་པས་ཟུར་ཅུང་ཟད་བརྒྱན་ནས་བཤད་པར། དང་པོ་ཟུར་མཁར་
བས་མེས་པོའི་ཞལ་ལུང་ (པེ
ཤ༡༧༣ ཕ ༡༢ པར)དུ། དེ་་
རྣམས་རྩའི་མིང་གིས་བཏགས་པ་ཙམ་མ་གཏོགས་རྩ་དངོས་ནི་མ་ཡིན་
ཀྱང་། དེ་རྣམས་ཀྱི་རྟེན་རྩ་ཁོ་ན་ཡིན་པའི་དབང་གིས་འདིར་བཤད་པ་
ཡིན་ལ། གཞན་དུ་མི་ལ་ཚེ་ཡི་རྩ་ནི་གསུམ་ཡོད་དེ། ཞེས་ཚེ་ཡང་ཡིན་
པ་ ལ་ རྩ་ ཡང་ ཡིན་ པ་ ཞིག་ མི་ སྲིད་ པའི་ ཕྱིར། ཞེས་ གསུངས་ ཤིང་།
འདིར་བྱང་སེམས་ཀྱི་ཁམས་དང་ཡེ་ཤེས་ཀྱི་རླུང་རྣམས་ལ་ཚེའི་རྩ་ཞེས་
བཏགས་པ་མིང་གི་རྩ་ཡིན་ཞེས་གསུངས་པ་དོན་ལ་གནས་ཀྱང༌། དེ་
དག་རེ་རེ་བཞིན་མཚན་གཞི་དང་སྦྱར་སྐབས། གཅིག་ནི་བླ་དང་འདྲ་སྟེ་
འཁྱམས་པ་ཡིན། ཞེས་པའི་མཚན་གཞིར་ལག་པའི་ཆུ་རྒྱུས་ཀྱི་མར་ཟུར་
101



འཕར་རྩ་དེ་ལ་ངོས་འཛིན་གནང་བ་ནི་རང་ཚིག་སྔ་ཕྱི་ནང་འགལ་ ཏུ་
མཐོང་།
ཚེ་ཞེས་པ་ནི་དུས་དང་ཡུན་གྱི་དོན་ཏེ། དཔེར་ན་བོད་སྐད་དུ་
འགྲོ་བའི་ཚེ། འདུག་པའི་ཚེ། ན་ཚོད་དར་ལ་བབས་པའི་ཚེ། ཅ་
ལག་ཚེ་སོང་བ་ལ་སྲ་ཆ་མེད་ལ་སོགས་པ་ལྟ་བུ་རྣམ་པ་ཀུན་ཏུ་དུས་དང་
ཡུན་ལ་འཇུག་པ་ཞིག་ཡིན་ཞིང༌། ཚེ་རིང་ཐུང་ཞེས་པ་ཡང་སྲོག་གནས་
པའི་དུས་ཡུན་རིང་ཐུང་གི་དོན་ཡིན་པ་གོ་སླ། དེ་ཡང་ཁུ་བའི་དྭངས་མ་
ལུས་ཀྱི་མདངས་དང་། དབུགས་ཀྱི་རྒྱུ་བ། ལུས་ཀྱི་མེ་དྲོད་གསུམ་པོ་
ནི་སྲོག་གནས་པའི་རྩ་བ་ཡིན་པ་དང༌། ་ལུས་རྟེན་གཅིག་ལ་དེ་གསུམ་གྱི་
བྱ་བའི་ནུས་པ་ནམ་ཞིག་རྫོགས་པར་དེའི་ཚེ་འཆི་བར་འགྱུར་ཏེ། དེ་ལ་
མི་ཚེ་ ཟད་ཅེས་ཟེར། དེས་ན་འདིར་ཚེའི་རྩ་ཞེས་པ་ནི་སྲོག་ཡུན་དུ་
བརྟན་པར་བྱེད་པའི་རྒྱུའི་གཙོ་བོའམ། སྲོག་གི་རྩ་བའི་ཆ་ཤས་སུ་གྱུར་
པ་ཞིག་སྟེ། དེ་ལ་དབྱེ་ན་རིགས་གསུམ་ལས།
བཤད་རྒྱུད་ལས། གཅིག་ནི་མགོ་ལུས་ཐམས་ཅད་ཁྱབ་པར་
གནས། ཞེས་པ་ལུས་ཀྱི་མེ་དྲོད་ལ་ཟེར་ཏེ། མངོན་པ་མཛོད་ལས།
སྲོག་ནི་ཚེ་ཡིན་དྲོད་དང་ནི། ། རྣམ་ཤེས་རྟེན་གང་ཡིན་པའོ། ཞེས་
གསུངས་པ་ལྟར། མེ་དྲོད་ནི་ལུས་ཀྱི་སྟོབས་དང་གཟི་མདངས་འཕེལ་
བར་བྱེད་པའི་རྒྱུ་གཙོ་བོ་ཡིན་ལ། རྒས་པའི་དུས་སུ་ལུས་དྲོད་ཉམས་
ཞིང་མདངས་ཟད་འགྲོ་ཞིང་ཡོད་པ་རེད། མེ་དྲོད་དེའི་རྟེན་གཙོ་བོ་ཕོ་
བ་དང༌། གཞན་ཡང་ལུས་ཟུངས་བདུན་པོ་སོ་སོའི་ཆ་དང་། ཁྱད་
པར་ཁྲག་དང་ལྷན་དུ་ཁྲག་རྩ་རྣམས་ལ་བརྟེན་ནས། ལུས་ཟུངས་སོ་སོའི་
དྭངས་སྙིགས་འབྱེད་ཅིང་། གཟི་མདངས་འཕེལ་བ་དང་། ཚེ་སྲོག་
༡
102



༢
བརྟན་པར་བྱེད་པའི་ཆ་ནས་ཚེ་ཡི་རྩ་ཞེས་མིང་བཏགས་པ་ཡིན་ནོ།
བཤད་རྒྱུད་ལས། གཅིག་ནི་དབུགས་དང་འགྲོགས་ནས་རྒྱུ་
བ་ཡིན། ཞེས་པ་དབུགས་དང་ལྷན་ཅིག་ཏུ་རྒྱུ་བའི་ཡེ་ཤེས་ཀྱི་རླུང་ངམ།
རླུང་གི་དྭངས་མ་དེ་ལ་ཟེར་ཏེ། མེས་པོའི་ཞལ་ལུང་ལས། དེ་ཡང་
ལས་ཀྱི་རླུང་ནི་རོ་རྐྱང་གི་ལམ་ནས་སྣའི་སྒོར་རྟག་ཏུ་རྒྱུ་བའི་དབུགས་འདི་
ཉིད་ལ་བཤད་ཅིང་། ཡེ་ཤེས་ཀྱི་རླུང་ནི་དབུ་མའི་ལམ་ནས་བརྒྱུད་དེ།
འདི་ལ་ཆ་གཉིས་སུ་ཕྱེ་བའི་གཅིག་གིས་ནང་དུ་སྲོག་རླུང་གི་ནུས་པ་བསྐྱེད་
ཅིང་། གཅིག་ནི་ལས་ཀྱི་རླུང་དང་འདྲེས་པའི་ཚུལ་གྱིས་རྒྱུ་བ་ཡིན་ལ།
དེ་དག་ཀྱང་ཞིབ་ཏུ་ན་ཞག་གཅིག་ལ་རླུང་ཉི་ཁྲི་ཆིག་སྟོང་དྲུག་བརྒྱ་རྒྱུ་བ་
ལས། ཁྲི་དང་བཞི་བརྒྱ་དྲུག་ཅུ་སྟེ། ཕྱེད་དང་གསུམ་ནི་ལས་ཀྱི་རླུང་
དང༌། དེ་ལྷག་དྲུག་བརྒྱ་བདུན་ཅུ་རྩ་ལྔ་ནི་ཡེ་ཤེས་ཀྱི་རླུང་སྲོག་གི་རང་
བཞིན་ཕྱིར་རྒྱུ་བ་ཡིན་ནོ། ཞེས་དང་། ཡང་དེ་ཉིད་ལས། དེའི་ནང་
ནས་སྲོག་གི་རང་བཞིན་ཅན་ཡེ་ཤེས་ཀྱི་རླུང་དེ་ཉིད་ཕྱི་རོལ་ཏུ་ཚད་ལས་
མང་བ་བརྒྱུས་པ་ན་ཚེ་ཐུང་ངུར་འགྱུར་ཞིང་། གལ་ཏེ་ཉི་ཁྲི་ཆིག་སྟོང་
དྲུག་བརྒྱ་ཉིན་ཞག་གཅིག་གི་ཁོངས་སུ་ རྒྱུ་ན་དེའི་མཐར་འཆི་བ་དང་།
བུམ་པ་ཅན་གྱིས་རིམ་པས་ནང་དུ་འཛིན་ནུས་པ་ན་འཆི་མེད་འགྲུབ་པའི་
རྒྱུ་མཚན་ཡང་དེ་ལྟར་ཡིན། ཞེས་སོགས་གསུངས་པ་ལྟར། དབུགས་
དང་ལྷན་ཅིག་ཏུ་རྒྱུ་བའི་ཡེ་ཤེས་ཀྱི་རླུང་ངམ་རླུང་གི་དྭངས་མ་དེ་ཉིད་རྩ་ལ་
བརྟེན་ནས་སྲོག་བརྟན་པར་བྱེད་པའི་ཆ་ནས་ཚེ་ཡི་རྩ་ཞེས་མིང་བཏགས་
པ་ཡིན།
བཤད་རྒྱུད་ལས། ། གཅིག་ནི་བླ་དང་འདྲ་སྟེ་འཁྱམས་པ་
ཡིན། ཞེས་པ་ནི་ཁུ་བའི་དྭངས་མ་ལུས་ཀྱི་སྟོབས་དང་མདངས་བྱེད་པ་
༣
103



སྟེ། ངོ་བོ་འབྱུང་བ་ཐམས་ཅད་ཀྱི་དྭངས་མ་ཁམས་བྱང་ཆུབ་ཀྱི་སེམས་
རྒྱས་འགྱུར་གྱི་རིགས་དེ་ཉིད་ཡིན། དེ་ཡང་ཕོ་མོའི་ཁམས་དཀར་དམར་
གྱི་དྭངས་མའི་ཆ་དེ་ཉིད་རོ་རྐྱང་གི་རྩ་ལམ་བརྒྱུད་ནས་ལུས་ཀྱི་སྟོད་སྨད་དུ་
ཉིན་ རེ་ བཞིན་ འཕོ་ ནས་ འགྲོ་ བ་ དེ་ ལ་ ལུས་ ཀྱི་ བླ་ གནས་ ཞེས་ ཟེར།
འདིའང་ཁམས་ཀྱི་དྭངས་མ་དེ་ཉིད་ཁྲག་དང་རྩ་ལ་བརྟེན་ནས་སྲོག་བརྟན་
པར་བྱེད་པའི་ཆ་ནས་ཚེ་ཡི་རྩ་ཞེས་མིང་བཏགས་པ་ཡིན་ནོ།
དེ་ཡང་བླ་གནས་འཕོ་ཚུལ་ནི། མེས་པོའི་ཞལ་ལུང་ལས། དང་
པོ་ངོ་བོ་གང་འཕོ་ན། འབྱུང་བ་
བ་ཐམས་ཅད་ཀྱི་དྭངས་མ་ཁམས་བྱང་
ཆུབ་ཀྱི་སེམས་རྒྱས་འགྱུར་ཀྱི་རིགས་དེ་ཉིད་དོ། ཚུལ་ཇི་ལྟར་འཕོ་ནི།
ཐིམ་པ་དང་། ལོངས་སྤྱོད་པ་དང༌། ་བདག་པོ་གསུམ་གྱི་སྒོ་ནས་འཕོ་
སྟེ། ཡར་ངོའི་ཚེས་གཅིག་ནས་རྐང་པའི་མཐེ་བོང་ནས་འགོ་འཛུགས་ཏེ་
ཕོ་ལ་རྐང་པ་གཡོན་ཕྱོགས་དང་། མོ་ལ་རྐང་པ་གཡས་ཕྱོགས་ནས་་་
འཕོའོ། དེ་ཡང་ཐིམ་ལོངས་བདག་གསུམ་ཞེས་པ་ནི། དཔེར་ན་ཚེས་
གཉིས་ལྟ་བུ་ལ་ཁམས་བྱང་ཆུབ་ཀྱི་སེམས་རྒྱས་འགྱུར་གྱི་རིགས་དེ་ཉིད་
རྐང་པའི་མཐེ་བོང་ལ་སྔ་མའི་ཐིམ་པ་དང༌། རྐང་པའི་བོལ་ཚིགས་ལ་
མངོན་སུམ་དུ་ལོངས་སྤྱོད་པ། བྱིན་ཞྭ་ལ་ནུས་པ་འཕོ་བའི་འགོ་རྩོམ་
པའི་ཚུལ་གྱིས་ནུས་པ་གསལ་བར་བྱེད་པ་ཡིན་ནོ། ཞེས་གསུངས་སོ།
ཤེས་བྱ་ཀུན་ཁྱབ་ལས། དེའང་ཐིམ་པ་ནི་བྱ་བ་ཡོངས་སུ་རྫོགས་
ནས་སྙིགས་མར་གྱུར་པ་འདས་པའི་ཆ། ལོངས་སྤྱོད་པ་ནི་ཁམས་ཀྱི་
དྭངས་མ་ལས་བྱེད་བཞིན་པ་གཙོ་བོར་དཀར་ཆ་ད་ལྟ་བ། སྐྱེད་པར་
བྱེད་པའི་བདག་པོ་ནི་དྭངས་སྙིགས་གཉིས་ཀའི་རྩ་བ་སྟེ་རྒྱུ་ཡིན་པས་རླུང་
ཁྲག་འདྲེས་པ་མ་འོངས་པའི་ཆ་ཡིན་ནོ། ཞེས་བ་།སུངས།
104



གནས་གང་དུ་འཕོ་ཞེ་ན། འདི་ལ་དུས་འཁོར་ལ་སོགས་རྒྱུད་སྡེའི་
ལུགས་དང༌། གཏེར་མའི་ལུགས་དང༌། ཟུར་མཁར་བའི་ལུགས་དང་།
གཙུག་ལག་རྩིས་ཀྱི་ལུགས་སོགས་མང་དུ་ཡོད་པ་ལས། འདིར་གཙུག་
ལག་རྩིས་ཀྱི་ལུགས་ལྟར་འོག་ཏུ་རེའུ་མིག་བཀོད་དོ། སྐྱེས་པའི་ཁམས་
བྱང་ཆུབ་ཀྱི་སེམས་ནི་རྐྱང་མའི་དབང་ལས་འབྱུང་བའི་ཕྱིར་གཡོན་ཕྱོགས་
དང་། བུད་མེད་ཀྱི་བྱང་སེམས་ནི་རོ་མའི་དབང་གིས་འབྱུང་བའི་ཕྱིར་
ན་གཡས་ཕྱོགས་ནས་ཐོག་མ་རྩོམ་པ་ཡིན་གྱི། སྐྱེས་པ་ལ་དམར་ཆ་དང་
བུད་མེད་ལ་དཀར་ཆའི་གནས་ཚུལ་ནི་དེ་ལྟ་བུ་ནི་མེད་དོ། ཞེས་མེས་
པོའི་ཞལ་ལུང་དུ་གསུངས།
དེ་ལྟར་ལུས་ཀྱི་མེ་དྲོད་དང་། ཡེ་ཤེས་ཀྱི་རླུང༌། ཁམས་ཀྱི་་་
དྭངས་མ་གསུམ་པོ་ལ་ཚེ་ཡི་རྩ་ཞེས་ངོས་འཛིན་བྱས་ན་རྒྱུད་དུ་བསྟན་པའི་
ཚེའི་རྩ་གསུམ་པོའི་ སོ་ སོའི་ཁྱད་ཆོས་དང་མཐུན་ལ། ལུས་ཀྱི་གནས་
ལུགས་དང་ཡང་མཐུན་པ་ཞིག་རེད།
105



ཚེས་
༡
༣
༡༨
༡༩
ཚེས་
བླ་གནས་
གྲངས
རྐང་པའི་མཐེ་བོང་།
༢ རྐང་པའི་བོལ་ཚིགས།
བྱིན་ཞྭ།
པུས་མོའི་སྟེང་།
སྒྱིད་ཁུག་
༦ བརླའི་སུལ།
དཔྱི་ཚིགས།
མཁལ་མའི་སྟེང་།
རྩིབ་ལོགས།
༡༠ དཔུང་སོག་
༡༡. | ལག་ངར།
༡༢ ལག་མཐིལ།
༡༢ སྐེ་མགུལ།
༡༩
རྣ་ལྟག་ཟ་འགྲམས།
༡༥ | ལུས་སྤྱིར་ཁྱབ།
བླ་གནས་
གྲངས
2 ལྟག་པའི་ཟ་འགྲམ།
༡༧ སྐེ་མཇིང༌།
ལག་མཐིལ།
ལག་ངར།
༢༠
དཔུང་སོག་
༢༡ རྩིབ་ལོགས།
༢༢ མཁལ་སྟེང་།
༢༣ དཔྱི་མིག་ཚིགས་ལ།
༢༤ བརླའི་སུལ།
༢༥ | སྒྱིད་ཁུག
༢༦ པུས་མོའི་སྟེང་།
༢༧ བྱིན་ཉ།
༢༨ | ལོང་བུའི་ཚིགས།
༢༩ རྐང་བོལ།
༣༠ ལུས་སྤྱིར་ཁྱབ།
༩
ལྔ། སྒོམ་ལུགས་ཀྱི་རྩ་བཤད་པ།
འདིར་སྒོམ་ལུགས་ཀྱི་རྩ་ཞེས་པ་ཆོས་དྲུག་ལ་སོགས་གསང་སྔགས་ཀྱི་
རྒྱུད་སྡེ་རྣམས་ལས་བསྟན་པའི་རྩ་གཙོ་མོ་གསུམ་དང་འཁོར་ལོ་བཞི་ཟེར་
བ་དེ་རེད། དེ་ལ་དང་པོ་རྩ་གཙོ་མོ་ གསུམ་ཞེས་ པ་ནི་དབུ་མ་དང་།
རྐྱང་མ། རོ་མ་དང་གསུམ་ལ་ཟེར་ཞིང་དེ་ལས་དབུ་མ་ནི། རྒྱུད་སྡེ་
106



རྣམས་ལས། ། སྔར་ལུས་གྲུབ་པའི་སྐབས་ནས་བཤད་པའི་སྲོག་རླུང་གི་
རྟེན་རྩ་དབུ་མ་དེ་འཁོར་ལོ་དྲུག་གི་བར་དུ་རང་སོར་ཕྱེད་དང་བཅུ་གསུམ་
རེ་གསང་བ་ནས་སྤྱི་གཙུག་བར་འབྲེལ་ལ། ཡར་སྣེ་ཧཾ་གི་རང་བཞིན་ནི་
དཀར་ཆོས་བཀག་ལ། མར་སྣེ་ལྟེ་འོག་ཏུ་དམར་ཆ་ཨ་ཐུང་གིས་བཀག་
ལ། དེ་གཉིས་བར་དུ་ཀུན་གཞིའི་རྣམ་ཤེས་ཀྱི་རྟེན་སྲོག་ཆེན་པོའི་རླུང་
གིས་གང་ནས་གནས་པ། སྟོང་སང་ངེ་བ་ནམ་མཁའ་དང་འདྲ་བར་
གནས་སོ། ལྟེ་འོག་མན་ཆད་ལ་དུང་ཆེན་མ་ཟེར། དེ་ལ་དཀར་ཆ་
འབབ་པར་བཤད།
གཉིས་པ་རོ་རྐྱང་གཉིས་ནི། རྐྱང་མ་ཁ་དོག་དཀར་པོ་གཡོན་ན་
ཁ་ཐུར་དུ་བལྟས་ནས་གནས། རོ་མ་ཁ་དོག་དམར་པོ་གཡས་ན་ཁ་གྱེན་
ལ་བལྟས་ནས་གནས། རྩ་དེ་གཉིས་ཡར་རྩེ་སྣ་བུག་གཉིས་སུ་ཟུག དེ་
ཡར་འཁྱོགས་ཀླད་པའི་གཟེར་རྩ་གཉིས་ཡིན། མར་བྱུང་ལོངས་སྤྱོད་ཀྱི་
རླབས་ རྩ་ གཉིས་ ཡིན། འཁོར་ལོ་ བཞི་ ལ་ལུ་ གུ་ རྒྱུད་ བཞིན་ བརྒྱུད།
མཆན་ཁུང་དང་ནུ་མ་གཉིས་ནས་སོང་། (མཆན་ཁུང་དང་ནུ་མ་གཉིས་
བསྡོམས་ནས་རླུང་འཕོ་བའོ)མཁལ་མའི་སྟེང་ནས་ཚུར་འཁྱོགས་གཉེར་
པོ་ཆེའི་གོང་ན་དབུ་མའི་ཁ་རུ་ཚུད་ལ་ཁད་དུ་གནས་སོ། (ཕྱག་རྒྱ་
བཙིར་བས་ཁ་རུ་ཚུད་པའོ)རང་གི་རྩ་སྣ་དེ་རུ་ཟད་ནས་དེ་ནས་གཡས་པ་
ལ་མེ་མས་སྤྲེལ་ནས་ཉི་མ་འབབ། གཡོན་པ་ལ་གཉིད་མས་སྤྲེལ་ནས་གླ་
རྩི་འབབ་པའོ། རྐྱང་མའི་རྩ་སྣ་ཕོ་མོ་གཉིས་ཀ་ལ་ནར་བོར་ཡོད་པས་དྲི་
ཆུ་འབབ། རོ་མ་བུད་མེད་ལ་རྩ་སྣ་ནར་བར་ཡོད་པས་ཁམས་རྫོགས་པ་
དང་ཟླ་བ་རེ་ལ་ཉི་མ་འབབ། ། སྐྱེས་པ་ལ་རྩ་སྣ་གུག་པར་ཡོད་པས་ཁམས་
མ་སྙོམས་པའི་ཁྲག་སྣ་གཡས་པ་ནས་འབྱུང་ངོ༌། (དྲག་ཤུལ་ལ་སོགས་
107



རྩ་ཁ་བྱེ་ན་ཆུ་ཁྲག་ཏུ་འོང་ངོ་།) དབུ་མ་སྐྱེས་པ་ལ་རྩ་སྣ་ནར་བར་ཡོད་པས་
ཁམས་རྫོགས་ པ་ དང་ ཟླ་ བ་ འབབ། ། བུད་མེད་ལ་རྩ་ རིགས་ བཞི་སྟེ།
དུང་ལྟ་བུར་ཇེ་ཕྲ་ལ་འཁྱིལ་བ་དང༌། རི་དྭགས་ཀྱི་རྩི་ལྟ་བུས་བཀག་པ་
དང་། གླང་པོའི་སྣ་ལྟ་བུར་བལྟབ་པ་དང༌། པད་མ་ལྟར་ཁ་འབྱེད་
འཛུམས་བྱེད་པ་ལ་འབབ་པ་ཡང་ཡོད་དོ། ཞེས་གསུངས་ཡོད་པ་རེད།།
རྩ་དེ་དག་གི་མཚན་གཞི་ངོས་འཛིན་བྱེད་པའི་སྐབས་སུ་ ཁ་ ཅིག་
གིས་རྩ་དབུ་མ་འདི་ལ་སྒོམ་པའི་རྩ་དང༌། གནས་པ་གཉིས་ཡོད་པ་ལས།
གནས་པ་ནི་ཤི་བའི་ཚེ་ཡལ་ནས་འགྲོ་བ་འདོད་པ་དང་། གཞུང་པར་
འདོད་པ་དང་། གཞུང་པའི་དབུས་ན་རྟ་རྔ་ཙམ་ཡོད་པར་འདོད་པ་
དང༌། དོན་ལ་མེད་པར་འདོད་པ་སོགས་བཤད་སྒྲོས་སྣ་ཚོགས་ཞིག་ཡོད།
དོན་དུ་མིའི་ལུས་ལ་མེད་པའི་རྩ་ཞིག་ཇི་ལྟར་བསྒོམས་ཀྱང་ཕན་གནོད་ཀྱི་
འབྲས་བུ་མི་འབྱུང་སྟེ། རྒྱུ་མེད་པའི་འབྲས་བུ་མི་སྲིད་པའི་ཕྱིར།
འོ་ན་ཇི་ལྟར་ཞེ་ན། ཟུར་མཁར་བའི་མེས་པོའི་ཞལ་ལུང་དུ། རོ་
མ་དང་འབྲེལ་བའི་སྲོག་རྩ་ནག་པོ་བཤད་པ་དང༌། རྐྱང་མ་དང་འབྲེལ་
བའི་སྲོག་རྩ་དཀར་པོ་བཤད་པའོ། ཞེས་གསུངས་པ་དང༌། ཡང་དེ་ལ་
འགྲེལ་བཤད་བྱེད་པའི་སྐབས་སུ། རོ་རྐྱང་དང་འབྲེལ་བའི་རྩ་ནི་གཙོ་བོ་
ལ་ནང་དུ་རྒྱུ་བའི་ཁམས་དཀར་དམར་གྱི་དབང་གིས་དཀར་པོ་དང་ནག་
པོ་གཉིས་སུ་ཡོད་པ་དེ་ལས། ཕྱི་མ་སྲོག་རྩ་ནག་པོ་ནི་ཁྲག་རྩའི་ཡལ་ག་
ཐམས་ཅད་བསྐྱེད་པའི་གཞི་སྡོང་པོ་ལྟ་བུ་ཡིན་པ་དེ་ལས་ཡལ་གའི་ཚུལ་དུ་
གྱེན་ལ་གྱེས་པའི་ཤ་ཁྲག་འཕེལ་བར་བྱེད་པའི་རྩ་ཆེན་པོ་ཉི་ཤུ་རྩ་བཞི་ཡོད་
པ་ཡིན་ནོ། ཞེས་རོ་མ་གང་ཡིན་གསལ་པོར་གསུངས་པ་དང༌།
ཡང་མེས་པོའི་ཞལ་ལུང་ལས། རྐྱང་མའི་ཡར་སྣས་བསྐྱེད་པའི་
108



ཀླད་པ་ནི་རྩ་དཀར་ཐམས་ཅད་བསྐྱེད་པའི་གཞི་རྒྱ་མཚོ་ཆེན་པོ་དང་་་
མཚུངས་པ་དེ་ལས་རྩ་བ་ལྟ་བུར་ཁ་ཐུར་བལྟས་སུ་ཟུག་པའི་རྩ་རྒྱུངས་པ་ནི་
སྲོག་རྩ་དཀར་པོ་སྟེ་གཙོ་བོ་ཡིན་ལ། ཞེས་རྐྱང་མ་གང་ཡིན་གསལ་པོར་
ངོས་འཛིན་བྱས་ཡོད་པ་རེད།
དབུ་མ་ནི་སྲོག་རླུང་རྒྱུ་བའི་གནས་སུ་བཤད་པས་དོན་ལ་མིའི་་་་
དབུགས་དང་ལྷན་དུ་རྒྱུ་བའི་རླུང་གི་ཁམས་དྭངས་མ་དེ་ཉིད་འཇུག་པའི་
ཡུལ་གྱི་རྩ་དེ་ལ་ཟེར། དེས་ན་དབུ་མ་ཞེས་པ་འཕར་རྩའམ་རླུང་རྩ་
དམར་པོ་(Artery) དེ་དང༌། ། རྐྱང་མ་ཞེས་པ་ཆུ་རྩའམ་རྩ་དཀར་་
(Nerve)། རོ་མ་ཞེས་པ་ཁྲག་རྩའམ་སྡོད་རྩ་ནག་པོ་(Vein)བཅས་
དེ་དག་ལ་ཟེར།
རྒྱུད་སྡེ་རྣམས་ལས། སྒྲ་གཅན་རྩེ་མོ་དབུས་ན་གནས། །ཉི་མའི་
རྩེ་མོ་གཡས་པ་སྟེ། ། ཟླ་བའི་རྩེ་མོ་གཡོན་པའོ། ། ཆུ་དང་མེ་དང་ནམ་
མཁའ་རྒྱུ། ཞེས་པ་ལ་སོགས་པ་ཙམ་ལས་གསོ་བ་རིག་པའི་གཞུང་ལྟར་
མཚན་གཞི་གསལ་པོར་མ་སྨོས་པ་ནི། སྤྱིར་གསང་སྔགས་ཀྱི་ཆེ་བ་དང་།
ལྷག་པར་དུ་རྡོ་རྗེ་ཐེག་པའི་ཆོས་ཚུལ་འདི་ཉིད་སྣོད་ལྡན་དང་སྣོད་མིན་
ཀུན་གྱི་སྤྱོད་ཡུལ་དུ་འགྱུར་བར་དོགས་པ་ལ་སོགས་པའི་དགོས་པ་དུ་མའི་
དབང་གིས་རྟོགས་དཀའ་བར་བྱས་པར་ངེས་ སྟེ། འདི་ཉིད་གསང་་་
སྔགས་ཀྱི་གཞུང་ཡིན་པའི་ཕྱིར།
སྒོམ་པའི་སྐབས་སུ་ལུས་ཀྱི་སྟོང་རའི་དབུས་སུ་རྩ་ད
པོ་དབུ་མ་མདའ་
སྨྱུག་ལྟར་དྲངས་བར། དེའི་གཡས་གཡོན་གཉིས་ན་རོ་རྐྱང་གཉིས་དང་
བཅས་གསལ་གདབས་པ་ནི་དམིགས་རྟེན་ཙམ་ཡིན་པས་ན་འགལ་བ་མེད་
དོ།
109



རྩ་འཁོར་ལོ་བཞི་ནི། ལྟེ་བ་སྤྲུལ་པའི་འཁོར་ལོ་ན་རྩ་འདབ་དྲུག་
ཅུ་རྩ་བཞི། སྙིང་ཁ་ཆོས་ཀྱི་འཁོར་ལོར་རྩ་འདབ་བརྒྱུད། མགྲིན་པ་
ལོངས་སྤྱོད་ཀྱི་འཁོར་ལོ་ན་རྩ་འདབ་བཅུ་དྲུག སྤྱི་གཙུག་བདེ་ཆེན་་
འཁོར་ལོ་ན་རྩ་འདབ་སུམ་ཅུ་རྩ་གཉིས་སོ། ཞེས་དང༌། ཡང་། ཕྱི་
ལྟར་ ན་ དེ་ རུ་ གནས་ ནས་ ལུས་ སྤྲུལ་ པས་ ལྟེ་ བ་ སྤྲུལ་ པའི་ འཁོར་ ལོ།
སེམས་ཀྱི་རང་བཞིན་ཆོས་དེའི་རྟེན་ཡིན་པས་སྙིང་ཁ་ཆོས་ཀྱི་འཁོར་ལོ།
རོ་དྲུག་ལ་ལོངས་སྤྱོད་པས་མགྲིན་པ་ལོངས་སྤྱོད་ཀྱི་འཁོར་ལོ། ཐིག་ལེར་
བདེ་བའི་ངོ་བོར་གནས་པས་སྤྱི་གཙུག་བདེ་ཆེན་གྱི་འཁོར་ལོ། ཞེས་
དང་། ཡང་། སྐབས་འགར་རྩ་འཁོར་ལྔར་བཤད་པར། སྤྱི་བོ་བདེ་
ཆེན་འཁོར་ལོ། མགྲིན་པ་ལོངས་སྤྱོད་འཁོར་ལོ། སྙིང་ཁ་ཆོས་ཀྱི་
འཁོར་ལོ། ལྟེ་བ་སྤྲུལ་པའི་འཁོར་ལོ། གསང་གནས་བདེ་སྐྱོང་གི་
འཁོར་ལོ་ཞེས་བཤད་པ་འདི་དག་ཐམས་ཅད་དོན་དུ་བཤད་རྒྱུད་དུ་བསྟན་
པའི་སྲིད་པའི་རྩ་བོ་ཆེ་བཞི་པོ་དེ་ཡིན་ཞིང༌། དེ་ལས་གཞན་པའི་རྩ་
འཁོར་གང་ནའང་མེད་ཀྱང༌། དམིགས་པའི་སྐབས་སུ་རྣམ་པ་གང་ལྟར་
སྒོམ་ཀྱང་འགལ་བ་མེད་དོ། འདིར་འཁོར་ལོ་ཞེས་པའི་སྒྲ་དོན་ཡང་
དབྱིབས་ཙམ་དུ་མ་ཟད་རྩའི་ནུས་པ་དང་བྱེད་ལས་ལ་བརྟེན་ནས་བཏགས་
པ་སྟེ། ཤེས་བྱ་ཀུན་ཁྱབ་ལས། འཁོར་ལོའི་སྒྲ་དོན་རྩ་འདབ་ཀྱི་་་་
དབྱིབས་འཁོར་ལོ་ལྟ་བུར་ཡོད་པས་སམ། གནད་བཅིངས་ནས་དེ་ལ་
གནད་དུ་བསྣུན་པས་གནས་སྐབས་བཞིའི་འཁྲུལ་པ་གཅོད་པར་བྱེད་པས་
ཏེ། ཞེས་གསུངས་སོ།
གཞན་ཡང་ས་སྐྱ་པ་རྒྱལ་མཚན་དཔལ་བཟང་གིས་མཛད་པའི་རྡོ་
རྗེའི་ལུས་ཀྱི་སྦས་བཤད་ལས། འདྲེའི་རྩ་ཞེས་བྱ་བ་གློ་བ་ལ་བཙན་གྱི་རྩ་
110



ཡོད། སྙིང་ལ་རྒྱལ་པོའི་རྩ། མཆིན་པ་དང་མཁལ་མ་ལ་མ་མོའི་རྩེ།
ཕོ་བ་ལ་ཐེ་རང་གི་རྩ། རྒྱུ་མ་ལ་ཀླུའི་རྩི་གནས། རྩ་དེ་རྣམས་(ནག་
པོའི་ལས་དང་རྣམ་རྟོག་གིས་） ཁ་ཕྱེ་ན་གདོན་འཇུག དེ་རྣམས་ཀྱི་་
གནད་ལོག་པའི་སྲིན་ལག་ལ་གཙོ་བོའི་ཚུལ་དུ་ཡོང༌། (སྲིན་ལག་་་་་
བསྡམས་ལ་སྨྲ་)དེའི་རྩ་སྣ་རྐང་པའི་སྲིན་ལག་ལ་ཕལ་པའི་ཚུལ་དུ་ཡོད།
མྱ་ངན་གྱི་རྩ་ཞེས་བྱ་བ་རྐང་པའི་མཐེ་ཆེན་དང་། བོལ་གོང་ལ་
གཙོ་བོའི་(ཉལ་ལུགས་ཉེས་ན་འདྲེས་གནོན)ཚུལ་དུ་ཡོད། དེའི་རྩ་སྣ་
ལག་པའི་མཐེ་ཆེན་ལ་ཡོད། རྩ་རྒྱུད་དེ་སྒྱིད་ཁུང་ལ་སླེབས་པ་དང་ཉམ་
ངའི་རྩ་སྟེ། (འཇིགས་སྐྲག་ཙ་ན་སྐྱིད་པ་རེངས་ཟེར)རྩ་ནག་ཚལ་མ་
དང་འབྲེལ་ཡོད། རྩ་རྒྱུད་དེ་མཁལ་མའི་ཕྱི་སྐོར་ན་སླེབས་པ་དང་གཡོལ་
གྱི་རྩ། (གཡལ་བྱུང་ཙ་ན་མཆིལ་མ་འོངས)དེའི་རྩ་སྣ་མིག་རྩ་འཁྱིལ་བ་
ཡིན་ཏེ་མཆིལ་མའི་རྩ་ཡིན།། རྩ་གྲུབ་མ་དང་འབྲེལ་ཡོད། མཁལ་མའི་
ནང་སྐོར་ནས་མགྲིན་པར་སླེབ་པའི་རྩ་གཅིག་ཡོད། ། དེ་འདར་བ་ལས་
སྐྱིགས་བུ་འོང་། རྩ་མཚན་མོ་མ་ལས་གྱེས་ནས་གློ་བ་དང་སྙིང་ལ་ཟུག་
པའི་རྩ་གཅིག་ཡོད། དེའི་འདུ་འཕྲད་ལས་སྦྲིད་པ་འོང་(སྣ་དྲུད་ན་སྦྲིད་
པ་འོང་)སྟེ་སྙིང་གསལ་བོར་སྟོན་ནོ། དེ་རྣམས་འཁོར་ལོ་བཅུ་གཉིས་ཀྱི་
རྩ་སྟེ། ཞེས་སོགས་དང་། ཡང་། རྡོ་རྗེའི་ལུས་ལ་མི་འདོད་པའི་རྩ་
རིགས་དྲུག་ཡོད་དེ། ཉལ་མ་དང༌། ཞར་མ། བོང་མ། དོང་མ།
འཛིངས་མ། འཆུས་མའོ། ༡ཉལ་མ་ལུས་ལ་མང་ན་ལུས་ཤིན་ཏུ་ལེབ་
ཅིང་ཐུང་། བསྒོམ་པའི་ཉམས་ལ་འཕྲེད་ལ་ཉལ་བ་ལྟ་བུའི་སྣང་བ་འོང་།
༢ ཞར་མ་ལུས་ལ་མང་ན་ལུས་ཤིན་ཏུ་རྫུད། བསྒོམ་ཉམས་ལ་བྲག་བར་
དུ་གཏེམས་པ་ལྟ་བུའི་སྣང་བ་འོང་། ༣རྩ་བོང་མ་རློན་ཞེས་བྱ་བ་རྩ་དེར་
111



ཁམས་སོང་ཚད་འབྲུལ་བ་གཅིག་ཡོད། དེ་ལུས་ལ་མང་ན་སྲིད་མི་འཛིན།
བསྒོམ་ ཀྱང་ ཐིག་ལེ་མི་རྒྱས། ༩ རྩ་དོང་མ་ཞེས་པ་རྩ་དེར་ཁམས་མི་་་
འཇུག་པ་གཅིག་ཡོད། དེ་ལུས་ལ་ཡོད་པ་ལ་མ་ནིང་དང་རླུགས་( མཇེ་
ཞ) པ་འོང༌། བསྒོམ་ཀྱང་བདེ་བ་མི་སྐྱེ། ༥འཛིངས་མ་ལུས་ལ་མང་ན་
ན་ཚ་མོད། ལུས་ངན། བསྒོམ་ན་རྩ་ཟུག་རླུང་ཟུག་མང་དུ་འབྱུང་།
༦འཆུས་མ་ལུས་ལ་མང་ན་ལུས་ཀྱོག་པོར་འོང་། བསྒོམས་ཀྱང་གེགས་
འབའ་ཞིག་ལས་ཡོན་ཏན་མི་སྐྱེ་སྟེ། - དེ་རྣམས་ལུས་ལ་ཡོད་ན་གསང་
སྔགས་ཀྱི་རྟེན་དལ་འབྱོར་མཚན་ལྡན་ཏུ་མི་གཏུབ་བོ།
ཡང་ཕོ་རྩ་མོ་རྩ་མ་ནིང་གི་རྩ་ཞེས་པར། ཕོ་རྩ་དོག་ལ་
མདུད་པ་དང་བཅས་པ་ (གེགས་དང་ཡོན་ཏན་གཉིས་ཀ་མང་) ལུས་ཀྱི་
ཕྱིར་ཐོན་འོང་། མོ་རྩ་ཤར་ལ་མདུད་པ་མེད་པ་ ( ཡོན་ཏན་མང་སྐྱོན་
ཉུང་)ནང་དུ་ནུབ་འོང་། མ་ནིང་གི་རྩ་སྙོམས་པ་(སྐྱོན་ཡོན་གཉིས་ཀ་
ཉུང་) འོང་ངོ༌། ཞེས་སོགས་གསུངས་ཡོད་པ་འདི་དག་ནི་གསོ་རིགས་
ལག་ལེན་བྱེད་མཁན་རྣམས་ཀྱིས་ངེས་པར་དོ་སྣང་དགོས་པ་ཞིག་རེད། །
གཞན་ཡ༔
112



ལེའུ་བདུན་པ།
རླུང་དང་ཐིག་ལེའི་སྐོར་བཤད་པ།
གཅིག རླུང་གི་སྐོར་བཤད་པ།
རླུང་ནི་གཡོ་བའི་བདག་ཉིད་ཅན་ཏེ་མིའི་ལུས་རྟེན་གྲུབ་པ་ལ་མེད་
དུ་མི་རུང་བའི་ཆ་ཤས་ཞིག་སྟེ། དབུགས་འབྱིན་པ་དང་། ། རྡུབ་པ་
དང་། འགུལ་ བསྐྱོད་ ཀྱི་ ལས་ དང་། ལུས་ ཀྱི་ ཤུགས་ འབྱིན་པ།
ཁམས་སྨིན་ཞིང་རྒྱུ་བ་བྱེད་པ། དབང་པོ་རྣམས་ཀྱིས་རང་རང་གི་ཡུལ་
ཉམས་སུ་མྱོང་ནུས་པ་བཅས་ཀྱི་བྱ་བ་བྱེད་ལ། གཞན་ཡང་རླུང་སྦྱོང་
ནས་ལས་སུ་རུང་བ་གྱུར་ན་ཐུན་མོང་མ་ཡིན་པའི་ཡོན་ཏན་ལུས་ལ་བདེ་
དྲོད་འབར་བ། སེམས་ལ་ཉམས་རྟོག་སྐྱེ་བ་ལ་སོགས་ནུས་པ་བསམ་གྱིས་
མི་ཁྱབ་པ་མང་པོ་ཐོབ་ཐུབ་ཀྱི་ཡོད་པ་རེད། བྱེ་བྲག་རླུང་གི་དབྱེ་བ་དང་
སོ་སོའི་བྱེད་ལས་གསོ་རིག་གཞུང་དུ་བཤད་པ་རྣམས་འདིར་བསྐྱར་དུ་མ་
སྨྱོས་ལ།
གསང་སྔགས་ཀྱི་ལུགས་ལྟར་ན། ཆོས་དྲུག་ཉམས་ལེན་གསལ་་
བའི་སྒྲོན་མ་ལས། རྩ་བའི་རླུང་ལྔ་ལས། དང་པོ་སྲོག་རླུང་ནི། རྩ་
113



དབུ་མའི་ཨ་ཧོ་བར་དུ་གནས་ནས་ཉོན་ཡིད་སྲོག་རླུང་དེ་དང་ཀུན་གཞིའི་
རྣམ་ཤེས་ ཕན་ཚུན་བརྟེན་ཅིང་ད་ལྟར་ཆ་ཤས་དུས་སྦྱོར་གྱི་རླུང་ལས་་་
འབྱུང་ཞིང་། གཙོ་བོ་ནི་འཆི་དུས་ཞག་གཅིག་ལ་རྒྱུའོ། །བྱེད་ལས་ནི།
ད་ལྟར་ནི་བདག་འཛིན་དང་དྲན་རྟོག་བསྐྱེད་ཅིང་། གཞན་དུ་ལོག་ན་
བརྒྱལ་བ་དང་། སྨྱོ་བ་དང་། འཆི་བར་བྱེད་དོ། འདི་དང་ལྷན་
ཅིག་ཏུ་ཡེ་ཤེས་ཀྱི་རླུང་གསལ་ལ་མི་རྟོག་པ་དང་འདྲེས་ནས་ཡོད་ཅིང་ཁ་
དོག་མེད་པ་ནམ་མཁའ་ལྟ་བུའོ།
གཉིས་པ་ཐུར་སེལ་ནི། འོག་ཏུ་རྩ་གསུམ་འདུས་མདོ་མན་ཆད་ལ་
གནས་ཏེ། །བྱེད་ལས་ནི། དྲི་ཆེན་དང་། དྲི་ཆུ། ཁུ་བ་ བཅས་་་
འབྱིན་སྡོམ་བྱེད་ཅིང༌། ལོག་ན་ནི་སྨད་ཀྱི་ནད་ཐམས་ཅད་བསྐྱེད་པར་
བྱེད་དོ། དེ་ས་རླུང་ངོ༌།
གསུམ་པ་གྱེན་རྒྱུ་ནི། ལུས་ཀྱི་མདུན་ཕྱོགས་ཀྱི་སྣ་མའི་རྩ་ལས་
བྱུང་སྟེ། །བྱེད་ལས་ནི། མགྲིན་པར་སྨྲ་བརྗོད་ཀྱི་ལས་རྣམས་བྱེད་དོ།
ལོག་ན་རོ་སྟོད་ཀྱི་ནད་ཕལ་ཆེར་བསྐྱེད་དོ། རླུང་གི་རླུང་ངོ༌།
བཞི་པ་མེ་མཉམ་ནི། ཤར་ལྷོ་མཚམས་ནས་གླང་ཆེན་ལྕེའི་རྩར་
འབྱུང་ཞིང་། ཕོ་བར་ཟུག་སྟེ། ། བྱེད་ལས་ནི། ཁ་ཟས་ཀྱི་དྭངས་་
སྙིགས་འབྱེད་ཅིང་། ལོག་ན་སྦོས་འཁྲོག་འཁྲུགས་དང་ཕོ་ནད་བསྐྱེད་དོ།
དེ་ནི་མེ་རླུང་ངོ་།
ལྔ་པ་ཁྱབ་བྱེད་ནི། ལྷོ་སྟེ་སེར་སྐྱའི་རྩ་ནས་ གཡས་རོ་མ་དང་
འབྲེལ་ནས་ལུས་ཐམས་ཅད་ལ་ཁྱབ་ཅིང་། ལོག་ན་ཞ་རེངས་ལ་སོགས་
པའི་ནད་རྣམས་བསྐྱེད་དོ། དེ་ནི་ཆུ་རླུང་ངོ༌།
ཡན་ལག་གི་རླུང་ལྔ་ལས། ཀླུའི་རླུང་ནི། ལྷོ་ནུབ་རྒྱལ་གྱི་རྩ་ལས་
114



བྱུང་སྟེ། །བྱེད་ལས་ནི། གཟུགས་འཛིན་པ་དང་། ལུས་སྒེག་པ་ལ་
སོགས་པ་བྱེད་དོ། ནམ་མཁའི་རླུང་ངོ༌།
རུས་སྦལ་གྱི་རླུང་ནི། རྒྱབ་ཏུ་སྟེ་རྒྱལ་བའི་རྩ་ལས་བྱུང་སྟེ། །བྱེད་
ལས་ནི། སྒྲ་འཛིན་པ་དང་། རྐང་ལག་རྐྱང་སྐུམ་ལ་སོགས་པ་བྱེད་དོ།
རླུང་གི་རླུང་ངོ༌།
རྩངས་པའི་རླུང་ནི། ནུབ་བྱང་སྟེ་ཀུན་ ཏུ་འཕྱང་བའི་རྩ་ལས་་
གཡོན་ པར་ ཉེ་ བར་ བྱུང༌ སྟེ། ། བྱེད་ ལས་ ནི། དྲི་ འཛིན་ པ་ དང༌།
འཁྲོག་འཁྲུགས་ལ་སོགས་པ་བྱེད་དོ། མེ་རླུང་ངོ༌།
ལྷ་བྱིན་གྱི་རླུང་ནི། གཡོན་པ་དབང་པོའི་རྩ་ལས་བྱུང་སྟེ། །བྱེད་
ལས་ནི། རོ་འཛིན་པ་དང༌། ལྐོག་མ་ནས་འབྲེལ་གླལ་བ་ལ་སོགས་པ་
བྱེད་དོ། ཆུ་རླུང་ངོ༌།
ནོར་རྒྱལ་གྱི་རླུང་ནི། ་བྱང་ ཤར་སྟེ་ཚུལ་ཆོས་པའི་རྩ་ལས་བྱུང་
སྟེ། ། བྱེད་ལས་ནི། རེག་བྱ་འཛིན་པ་དང་། ཤི་ནས་ཞག་གཅི་
གཏོང་བར་བྱེད་དོ། ས་རླུང་ངོ༌། དེ་དག་ཀྱང་མངལ་དུ་རྡོ་རྗེའི་ལུས་
ཆགས་པ་ནས་ཟླ་བ་བཅུའི་བར་ལ་རླུང་བཅུ་པོ་འཕེལ་ཞིང་བསྐྱེད་ནས་ལོ་
བརྒྱའི་ རིང་ ལ་ ནུས་ པ་ རྣམས་ རིམ་ པས་ སྡུད་ པར་ འགྱུར་ བ་ ཡིན་ ལ།
དེའང་མངལ་དུ་ཆགས་དུས་རླུང་རྣམས་ཀྱི་ཐོག་མར་སྲོག་རླུང་ཨའི་རྣམ་པ་
ཅན་དེ་གྲུབ་ཅིང་། དེ་ནས་ཟླ་བ་གཉིས་པ་ནས་ཐུར་སེལ་སོགས་རིམ་
པར་འཕྲོས་ཏེ་རླུང་བཅུ་པོ་རྫོགས། ད་ལྟ་སྲོག་རླུང་དབུ་མའི་ནང་དུ་
འཕེལ་འགྲིབ་ཐམས་ཅད་ཀྱི་བདག་པོར་གནས། དེ་ལས་འཕྲོས་
པའི་རླུང་རྣམས་ནི་ལུས་ཕྱི་ནང་དུ་རྒྱུ་སྟེ་ལས་རིགས་མི་འདྲ་བ་རྣམས་བྱེད་
གཅིག་མི་
।
115



སྣར་རྒྱུ་བའི་རླུང་ནི། ཤེས་བྱ་ཀུན་ཁྱབ་ལས། ཕྱི་རོལ་ཏུ་རྒྱུ་བའི་
ལས་ཀྱི་རླུང་གཙོ་བོ་ལྟེ་བའི་དཀྱིལ་འཁོར་ནས་རོ་རྐྱང་གི་རྩ་བརྒྱུད་དེ་སྣ་
བུག་ཏུ་འབྱུང་བ་ཡིན་ལ། དེའང་སྣ་བུག་གཡས་པ་ནས་རྒྱུ་བ་ཉི་མའི་
རླུང་ནི་ནུས་པ་ཟད་རིམ་གྱིས་རྒྱུ་བས་དུག་གི་རླུང་ཞེས་བྱ་ལ་ཐབས་ཀྱི་རང་
བཞིན་ཡིན་ཀྱང་གསུང་རྡོ་རྗེའི་ངོ་བོ་སྟེ། ཞག་རེ་བཞིན་དུ་གཡས་པ་
དེའི་རླུང་རྒྱུ་བའི་གྲངས་ནི་ཁྲི་དང་བཞི་བརྒྱ་དྲུག་ཅུ་རྩ་གཉིས་ཕྱེད་དང་
བཅས་པ་རྒྱུའོ། ། སྣ་བུག་གཡོན་པ་ནས་རྒྱུ་བའི་ཟླ་བའི་རླུང་ནི་འབྱུང་བ་
འཕེལ་རིམ་གྱིས་རྒྱུ་བས་བདུད་རྩི་སྟེ་ཤེས་རབ་ཀྱི་རང་བཞིན་ཡིན་ཀྱང་སྐུ་
རྡོ་རྗེའི་ངོ་བོ་སྟེ། ཞག་རེའི་རྒྱུ་གྲངས་སྔ་མ་དང་མཚུངས་སོ། ། དབུས་
ནས་མཉམ་དུ་རྒྱུ་བའི་རླུང་དྲུག་བརྒྱ་དང་བདུན་ཅུ་རྩ་ལྔ་ནི་ཕྱི་རོལ་དུ་སྒྲ་
གཅན་ལྟར་སྟོབས་དང་ལྡན་པས་སྒྲ་གཅན་གྱི་ཁམས་དང་ནམ་མཁའ་ལྟར་
གོ་འབྱེད་པས་ནམ་མཁའི་རླུང་དང་དབུ་མ་ལ་འཇུག་པས་ཡེ་ཤེས་ཀྱི་རླུང་
ཞེས་ཀྱང་བྱ་སྟེ། ངོ་བོ་ནི་ཐབས་ཤེས་གཉིས་སུ་མེད་པ་ཐུགས་རྡོ་རྗེའི་
རང་བཞིན་ཡིན་ནོ། །སྣ་གཡས་གཡོན་གཉིས་སུ་ས་ཆུ་མེ་རླུང་ནམ་མཁའི་
རླུང་རེ་རེར་སུམ་བརྒྱ་དྲུག་ཅུ་རེ་རྒྱུ་བ་ནི་འཕོ་ཆུང་ཡིན་ལ་བསྡོམས་པས་
སྟོང་བརྒྱད་བརྒྱ་རེ་ལ་འཕོ་ཆེན་གྱི་ཐ་སྙད་མཛད་ཅིང༌། ཉིན་ཞག་རེ་ལ་
འཕོ་བ་བཅུ་གཉིས་རེ་བསྡོམས་པས་ཉི་ཁྲི་ཆིག་སྟོང་དྲུག་བརྒྱ། དེའི་
ཁོངས་སུ་ཡེ་ཤེས་ཀྱི་རླུང་དྲུག་བརྒྱ་བདུན་ཅུ་རྩ་ལྔ། དེའང་འཕོ་ཆེན་
བཅུ་གཉིས་པོ་རེ་རེའི་མཚམས་སུ་ལྔ་བཅུ་རྩ་དྲུག་དང་བཞི་ཆ། འཕོ་
ཆུང་ རེ་རེའི་མཚམས་ སུ་ བཅུ་གཅིག་དང་བཞི་ཆ་རེ་ཡོད་དེ་མདོར་ན་་་
དབུགས་གཅིག་གི་སོ་གཉིས་ཆ་ཡིན་ནོ། ཞེས་སོགས་གསུངས་པ་ལྟར་རོ།
ཆུ་ཚོད་འཁོར་ལོ་དང་སྦྱར་ན། སྐར་ཆ་བཞི་ལ་དབུགས་གཅིག
116



སྐར་མ་གཅིག་ལ་དབུགས་བཅོ་ལྔ། ཆུ་ཚོད་གཅིག་ལ་དབུགས་དགུ་བརྒྱ།
ཉིན་ཞག་གཅིག་སྟེ་ཆུ་ཚོད་ཉེར་བཞི་ལ་དབུགས་ཉིས་ཁྲི་ཆིག་སྟོང་དྲུག་
བརྒྱ་ཐམ་པ་རྒྱུའོ། དེ་ལས་ཡེ་ཤེས་ཀྱི་རླུང་ནི་ཉིན་ཞག་གཅིག་སྟེ་ཆུ་ཚོད་
ཉེར་བཞིའི་རིང་ལ་ཡེ་ཤེས་ཀྱི་རླུང་དྲུག་བརྒྱ་དོན་ལྔ་( 675)རྒྱུ་ཞིང་ཡོད་
པ་རེད། ཆུ་ཚོད་རེ་ལ་ཡེ་ཤེས་ཀྱི་རླུང་ཉེར་བརྒྱད་དང་དབུགས་ཆ་ཉེར་
ལྔ་རེ་( 28. 25) རྒྱུ། ཟླ་བ་གཅིག་སྟེ་ཉིན་ཞག་སུམ་ཅུའི་རིང་ལ་ཡེ་ཤེས་
ཀྱི་རླུང་ཆུ་ཚོད་ཉེར་གཉིས་དང་སྐར་མ་སུམ་ ཅུར། ལོ་གཅིག་སྟེ་ཉིན་
ཞག་སུམ་བརྒྱ་དྲུག་ཅུའི་རིང་ལ་ཡེ་ཤེས་ཀྱི་རླུང་ཞག་པོ་བཅུ་གཅིག་དང་
སྐར་ཆ་བཞི་ཅུར་རྒྱུ་ཞིང་ཡོད་པ་རེད།
དེ་ལྟར་ལོ་བརྒྱའི་རིང་ལ་དབུགས་དུང་ཕྱུར་བདུན་དང་། བྱེ་བ་
བདུན། ། ས་ཡ་བདུན། ་འབུམ་དྲུག་(777, 600,000)ཡོད་པ་དེའི་
ནང་དུ་ཡེ་ཤེས་ཀྱི་རླུང་བྱེ་བ་གཉིས་དང་། ས་ཡ་བཞི། འབུམོ་གསུམ་
ཡོད ( 24 , 300,000)པ་རེད། དེ་ནི་ཉིན་ཞག་གི་དབང་དུ་བྱས་ན་
ཞག་གཅིག་སྟོང་གཅིག་བརྒྱ་ཉེར་ལྔ་སྟེ། ལོ་གསུམ་དང་ཟླ་བ་གཅིག་ཞག་
བཅོ་ལྔའི་དུས་ཚོད་ཡིན་ཡང༌། བོད་ལུགས་ཚེས་ཞག་གི་ལུགས་དང་
བསྟུན་ན་ལོ་གསུམ་དང་ཟླ་བ་གཉིས་ཞག་གཉིས་ལྷག་ཙམ་གྱི་དུས་ཡིན་
པས་དེ་ལ་ཟླ་ངོ་གསུམ་ཞེས་ཟེར། དེ་ཡང་ཡེ་ཤེས་ཀྱི་རླུང་དེ་ཕྱེད་ནི་ཕྱིར་
རྒྱུ་བས་འཆི་ལྟས་ལ་སོགས་པ་འཆར་བར་བྱེད་ལ། རྣལ་འབྱོར་པས་སྒོམ་
སྟོབས་ཀྱིས་ནང་དུ་ཟིན་ན་འཆི་མེད་རྡོ་རྗེའི་སྐུ་འགྲུབ་པ་དང་།
ལོ་་
བརྒྱའི་ཡེ་རླུང་ཐམས་ཅད་བསྡོམས་པས་ལོ་གསུམ་ཕྱོགས་གསུམ་ཡིན་ལ།
ལས་རླུང་ཇི་སྙེད་པ་ཡེ་རླུང་དུ་གྱུར་ནས་སངས་རྒྱས་ཐོབ་པའི་ཕྱིར། ལོ་
གསུམ་ཕྱོགས་གསུམ་གྱིས་རྡོ་རྗེ་འཆང་འགྲུབ་པར་གསུངས་པའང་དེའི་
117



དོན་ཡིན་ནོ། ཞེས་ཤེས་བྱ་ཀུན་ཁྱབ་ལས་བཤད།
གཞན་ཡང་རླུང་ནི་ཤེས་པ་དང་ལྷན་གཅིག་ཏུ་རྒྱུ་ནས་ཚོར་བ་་་
ཉམས་སུ་མྱོང་བའི་གྲོགས་བྱེད་ཅིང་ཡོད་པ་མི་བསྐྱོད་རྡོ་རྗེའི་རླུང་སེམས་
དབྱེར་མེད་དུ་གསལ་པོར་གསུངས་ཡོད་པ་མ་ཟད། གསང་འདུས་ལས་
ཀྱང་།
དེ་ལྟར་རླུང་དང་རིག་པ་གཉིས། ། དོན་བྱེད་གཅིག་ལ་མཚན་ཉིད་
གཉིས། ། རང་རིག་མཚན་ཉིད་དྲན་ཅིང་གསལ། ། རླུང་གི་མཚན་ཉིད་
བསྐྱོད་འཁྲུལ་བེམ། །དེ་གཉིས་སྟོན་པའི་དཔེར་བརྗོད་ནི། །རིག་པ་འཕྱེ་
བོ་མིག་ཅན་འདྲ། །རླུང་ནི་མིག་མེད་རྟ་ཕོ་འདྲ། །དེ་གཉིས་བསྡོངས་པས་
ཕྱོགས་བཞིར་འགྲོ། །དེ་བཞིན་རྣམ་ཤེས་རླུང་གིས་བསྐྱོད། །སྒོ་ལྔའི་ཡུལ་
སོགས་ཀུན་ཏུ་རྒྱུ། །རིག་པའི་རྒྱུ་དང་རླུང་རྐྱེན་འཛོསམ། །འཁོར་བའི་བྱ་
བ་ཐམས་ཅད་བྱེད། །མི་རྟ་བྲལ་ན་འགྲོ་རྒྱུ་མེད། །དེ་བཞིན་ལམ་གྱི་སྦྱོར་
བ་ཡི། ། དྷུ་ཏིར་རླུང་བཟུང་བསྒོམ་པའི་ཚེ། །རྟ་མེད་འཕྱེ་བོ་དང་འདྲ་
བའི། ། རིག་པ་རླུང་མེད་གཡོ་འགུལ་མེད། ། རིག་པ་ལས་སུ་རུང་བ་་་་
ཡིན། ། མིག་མེད་རྟ་ཕོ་དང་འདྲ་བའི། ། སྐྱོད་བྱེད་རླུང་རྟ་རིག་མེད་
པས། །འགྲོ་བ་མི་ནུས་རང་དབང་ཐོབ། །དེ་ཚེ་ཡང་དག་རང་ངོ་སྤྲད། །
རླུང་རིག་རང་དྭངས་དེ་སངས་རྒྱས། ། དེ་ཕྱིར་རླུང་འཛིན་ཉམས་ལེན་
གཅེས། ཞེས་སོགས་གསུངས་པ་ལྟར་རོ།
གཉིས། ཐིག་ལེའི་སྐོར་བཤད་པ།
སྤྱིར་རྩ་རླུང་ཐིག་ལེ་ཞེས་པའི་ཐིག་ལེའི་ མཚན་གཞི་ནི། ལུས་་
118



ཟུངས་བདུན་གྱི་ཕྱི་མ་ཁུ་བའམ་ཁམས་དཀར་དམར་གཉིས་ཀྱི་དྭངས་མའི་
ཆ་ སྟེ་མདངས་ སམ། ། དཀར་ཆ་ དང་ དམར་ཆ་ ཞེས་ པ་ དེ་ ཡིན་ཞིང་།
དེ་ཡང་བཤད་རྒྱུད་ལས། ལུས་ཟུངས་ཁུ་བའི་མཐར་ཕྱིན་མདངས་་་་
མཆོག་སྟེ། ། སྙིང་ལ་གནས་ཀྱང་ལུས་ཀུན་ཁྱབ་པ་དང༌། །ཚེ་གནས་གཟི་
མདངས་བཀྲག་དང་ལྡན་པར་བྱེད། ཅེས་གསུངས་སོ། གསང་སྔགས་
ཀྱི་རྒྱུད་སྡེ་རྣམས་ལས། རྩ་བ་སྤྲོས་བྲལ་གྱི་ཐིག་ལེ། འཁྲུལ་པ་མ་རིག་
པའི་ཐིག་ལེ། ། དེའི་གཉེན་པོའི་ཐིག་ལེ་བཅས་ཀྱི་དབྱེ་བར་ཕྱེས་ཡོད་ཀྱང་
དོན་དུ་མདངས་སམ་དཀར་དམར་གྱི་ཆ་གཉིས་པོའི་ནུས་པ་དང་བྱེད་ལས་
རྣམས་ལ་ངོས་འཛིན་གནང་འདུག་སྟེ། ཆོས་དྲུག་ཉམས་ལེན་གསལ་
བའི་སྒྲོན་མེ་ལས། དང་པོ་སྤྲོས་བྲལ་གྱི་ཐིག་ལེ་ནི།། རང་སེམས་ལྷན་
ཅིག་སྐྱེས་པའི་ཡེ་ཤེས་ཡིན་ལ། གནས་ས་ནི་སྲོག་འཛིན་ཐིག་ལེ། ཞེས་
གསུངས་པ་དེ་ནི་སྦྱོང་གཞི་ཡིན་ནོ།
འཁྲུལ་པ་མ་རིག་པའི་ཐིག་ལེ་ནི། སྤྲོས་བྲལ་གྱི་ཐིག་ལེ་དེ་རང་ངོ་
མ་ཤེས་ནས་གཟུང་འཛིན་གཉིས་ཀྱི་འཁྲུལ་པ་ཤར་བ་ནི་འཁྲུལ་པ་མ་རིག་
པའི་ཐིག་ལེ་སྟེ། དེ་ལ་དྭངས་མ་གཉིས་དང༌། །་ཟུངས་ཀྱི་སྙིགས་མ།
ཁམས་སོ་དྲུག་བཅས་སོ། དེ་ལས་དྭངས་མ་གཉིས་ནི་སྦྱོང་བྱ་སྟེ། དང་
པོ་དཀར་ཆ་ནི་སྤྱི་བོ་དབུ་མའི་ཡར་སྣེ་ཧཾ་ཡིག་གི་རང་བཞིན་ལ་གནས་པ་
དང་། དམར་ཆ་ནི་ལྟེ་འོག་རྩ་གསུམ་འདུས་མདོར་ཨ་ཐུང་གི་རང་་་་
བཞིན་དུ་གནས་ལ། དེ་གཉིས་ཀྱི་བར་ལ་ཀུན་གཞི་དང་སྲོག་རླུང་བརྟན་
པར་བྱེད་ཅིང༌། ལུས་ཅན་འཆི་བ་ན་དཀར་ཆ་ཐུར་དུ་འགྲོ། དམར་
ཆ་གྱེན་དུ་འགྲོ་བས། སྲོག་རླུང་བརྡལ་ནས་རྣམ་པ་ཤེས་པ་གཞན་དུ་
འགྲོ་བར་བྱེད་ཅིང་གནས་པའི་ཚེ་ན། - དེ་གཉིས་ཀྱིས་སྲོག་རླུང་དང༌།
119



རྣམ་པར་ཤེས་པའི་རྟེན་བྱེད་དོ།
གཉེན་པོའི་ཐིག་ལེ་ནི། རྩ་སྦྱོང་ཞིང་རླུང་བཟུང་སྟེ་སེམས་ཀྱི་མ་
དག་པའི་ཆ་ཉོན་མོངས་པའི་རྟོག་པ་རྣམས་དང༌། ལུས་ཀྱི་མ་དག་པའི་
ཆ་མི་གཙང་བའི་ཁམས་སོ་དྲུག་པོ་རྣམས་རིམ་བཞིན་སྦྱོང་ཞིང་དག་པར་
བྱས་ཏེ་མཐར་ལུས་འཇའ་ལུས་དང༌། སེམས་ཆོས་སྐུར་བསྒྱུར་བར་བྱེད་
པའི་ཐབས་སོ། དེའི་ཐབས་རྒྱས་པ་ཆོས་དྲུག་སོགས་སྔགས་ཀྱི་རྒྱུད་སྡེ་
རྣམས་ལས་ཤེས་པར་བྱ་དགོས་ཀྱང་། ། འདིར་མདོར་བསྡུས་ཙམ་བསྟན་
པར། ། གཉེན་པོའི་ཐིག་ལེ་འཆང་ཞིང་གཏུམ་མོ་འབར་འཛག་གི་ཟག་
མེད་ཀྱི་བདེ་སྟོང་བསྐྱེད་ཚུལ་ནི། གསང་འདུས་ལས། ལྟེ་འོག་སོར་
བཞིར་ཆོས་འབྱུང་གནས། ། དོན་དུ་གཏུམ་མོ་རྒྱ་ཁབ་ཙམ། ། དམར་་་་
གསལ་གྱེན་དུ་འབར་བ་ཡི། ། ཧོ་མགོ་ཐུར་ལ་བསྟན་པ་དེ། ། འོད་དུ་
ལྟེམས་ཀྱིས་བཞུས་ནས་ཀྱང་། །བྱང་སེམས་ཐིག་ལེ་བཅུ་དྲུག་འཛག་།
དེ་ལ་བདེ་ཆེན་སྐྱེས་ཚུལ་ནི། །ཀླད་དཀྱིལ་བབས་པས་དགའ་བ་སྐྱེས། །དེ་
ཕྱེད་མགྲིན་པར་བརྒྱུད་འཛག་པས། ། དེ་ཡིས་བདེ་བ་མཆོག་དགའ་
སྐྱེས། །དེ་ཕྱེད་སྙིང་ཁར་བཞི་འཛག་པས། །དགའ་བྲལ་བདེ་སྟོང་དགའ་
བ་སྐྱེས། ། དེ་ཕྱེད་ལྟེ་བར་གཉིས་འཛག་པས། ། ལུས་མེད་མཉམ་པའི་་
དགའ་བ་སྐྱེས། །བདེ་སྟོང་དབྱེར་མེད་བདེ་བའི་མཆོག ། ལྷན་ཅིག་ཡེ་
ཤེས་དགའ་བ་སྐྱེས། །དེ་ཉམས་འདི་འདྲ་སྨྲ་མི་ཤེས། །དེ་ཉིད་ངོས་བཟུང་
གོམས་བྱས་ན། ། བདེ་སྟོང་དབྱེར་མེད་རྒྱུན་ཐོབ་འགྱུར། ། ཞེས་སོགས་
གསུངས་པ་ལྟར་རོ།
དེ་ལྟར་ཐིག་ལེའམ་ཁམས་དཀར་དམར་གྱི་ཆ་དེ་ཉིད་ཕྱི་རོལ་ཡུལ་
ན་ཉི་ཟླ་གོ་ལ་གསུམ་པོ་ལོ་ཟླ་ཞག་དུས་ལ་བགྲོད་པའི་ཆོས་ཉིད་ཇི་ལྟར་བ་
120



བཞིན་དུ། ནང་རྡོ་རྗེའི་ལུས་ཀྱི་གྲོང་ཁྱེར་ལ་འཁོར་བའི་ཚུལ་རྡོ་རྗེའི་
ལུས་ཀྱི་སྦས་བཤད་ལས། དེ་ལ་ཞག་གི་འཕེལ་འགྲིབ་དང་། ཟླ་བའི་
འཕེལ་འགྲིབ། ལོའི་འཕེལ་འགྲིབ། མི་ཚེའི་འཕེལ་འགྲིབ་བོ།
དེ་ལ་ཉིན་ཞག་གི་དབང་དུ་བྱས་ན་ཉིན་མོ་ཉི་མ་འཕེལ་ཏེ་སྔ་དྲོ་ཨ་
ཐུང་ནུས་པ་སྐྱེ་བས་”(1) ཉི་མ་འཆར། . མེ་རླུང་སྟོབས་འཕེལ། ཕྱི་
རོལ་དུ་དྲོད་གཡོ། ཟས་གང་ཟོས་འཇུ། དེ་ནས་(2)ཉི་མ་དྲོས་པ་ན་
ལྟེ་བར་སླེབས་པས་འདོད་ཆགས་སྐྱེ། ། ཕྱི་རྟེན་འབྲེལ་དུ་གླུ་གར་དང་
བཞེད་བགད་སོགས་འདོད་ཆགས་ཀྱི་རྣམ་འགྱུར་སྟོན། ཚོར་བ་བདེ་བ་
ཤིས་། དེ་ནས་(3) ཉི་མ་ཕྱེད་ན་སྙིང་ཁར་སླེབས་པས་ཅུང་ཟད་ཤེས་
པ་ལྕི། ( སྔོན་གྱི་དྲང་སྲོང་རྣམས་ཀྱིས་གནདི་འོདི་གོ་ནས་ཉིན་གཉིད་
སྲུང་བ་འདུག)གཉིད་དྲོ་རྨུག་པ་ཤས་ཆེ། (4) ཕྱེད་ཡོལ་མགྲིན་པར་
སླེབས་པས་སྐྱོ་ཤས་སྐྱེ། སྙིང་མི་དགའ། (འཐབ་མོ་ཕལ་ཆེར་ཕྱེད་
ཐོག་འོང་)ཞེ་སྡང་གི་རྣམ་འགྱུར་མང་། གསང་གནས་ཀྱི་ཐིག་ལེ་དམར་
པོ་དང་བྲལ་བས་ཚད་པའི་ངར་ཡོལ། མེ་སྟོབས་རྒྱས་པས་ཐིག་ལེ་སྐོམ།
( 5) དགོང་ཕྱོགས་སྤྱི་བོར་སླེབས་པས་ལུས་གྲང་། ཟས་འཇུ་དཀའ།
མེ་རླུང་གི་ནུས་པ་ཟད། (6) ཉི་རྒས་དུས་སུ་མེའི་དྲོད་ཀྱིས་ཐིག་ལེ་ཞུ་
ནས། (7) མུན་སྲོད་ལ་ ཐིག་ལེའི་ཆ་བཅུ་དྲུག་ལུས་ཟུངས་ སུ་ སོང་།
ཆ་བཅུ་དྲུག་མགྲིན་པར་བབས། ཟླ་བ་དང་སྐར་མའི་བཀྲག་མདངས་
རྒྱས། ནང་དུ་རྩ་ནང་གི་ཁམས་དྭངས་མ་རྣམས་གཡོ་ཞིང་འདུ་བས་ཕྱི་
རོལ་དུ་དཔའ་བོ་མཁའ་འགྲོ་མ་རྣམས་མཚན་མོ་ཁོ་ན་འདུ་ཞིང་གདོན་
ཐམས་ཅད་ཀྱང་འདུ་བ་ཡིན་ནོ། ལུས་ཀྱི་ཐིག་ལེ་གཞན་རྣམས་སྟོབས་
ཆུང་བས་(8) སྲོད་འཁོར་ལ་འཇིགས་སྐྲག་གི་སྣང་བ་འོང་། དེ་ནས་
121



ཐིག་ལེའི་ཆ་བརྒྱད་ལུས་ཟུངས་སུ་སོང་། བརྒྱད་སྙིང་ཁར་བབས། (
9) ནམ་ཕྱེད་ཚེས་བཅོ་ལྔའི་ཟླ་བ་ནམ་གྱི་དཀྱིལ་སླེབས། གཉིད་མཐུག་
པོར་ལོག དེ་ནས་(10) ནམ་ཕྱེད་ཡོལ་ལ་ཐིག་ལེའི་ཆ་བཞི་ལུས་ཟུངས་
སུ་སོང་། ། བཞི་ལྟེ་བར་བབས། (11) ཐོ་རངས་གྲང་བའི་རེག་བྱ་ཆེ།
དེ་ནས་ཆ་གཉིས་ལུས་ཟུངས་སུ་འགྲོ། གཉིས་གསང་གནས་སུ་བབས་
པས་ཐོ་རངས་སྒོམ་ཆེན་རྣམས་ཀྱི་ཐིག་ལེ་འཛག རྡོ་རྗེ་ལས་སུ་རུང་།
ཐ་མལ་པ་རྣམས་ཆགས་པ་སྤྱོད་དོ། དེ་ནས་( 0)ནམ་ལངས་པར་ཐིག་
ལེ་གཉིས་པོ་དེས་གསང་གནས་ཀྱི་ཐིག་ལེ་དམར་པོའི་ནུས་པ་སྐྱེ་བས་ནང་
པ་ ཉི་ མ་ འཆར་ ཏེ་ མི་རྣམས་ སྔ་ དྲོའི་ དུས་ ན་ མདོག་ བཟང་ བ་
བ་ དང་།
དགོང་མོའི་དུས་ནི་མདོག་ངན་པའི་རྒྱུ་མཚན་ཡང་དེ་ཡིན་ནོ། ཞེས་
གསུངས་སོ།
122



ཉིན་ཞག་ལུགས་ཀྱི་ཁམས་དཀར་དམར་ཀྱི་ཆ་འཕེལ་འགྲིབ་འགྲོ་ཚུལ་གྱི་དཔེ་རིས།
མཚན་མོདཀར་ཆ་གླིབ་ནས་འཕེལ་བའིཔེ་རིས།
i8
i)
ད6
2
(15
དག་པ། ཉི་ནུབ་
མུན་སྲོད
སྤྲེལ
ཕྱེད་ཡོལ་
སྲོད་འཁོར
13)
e
མགྲིན་
ཉིན་ཕྱེད
སྙིང་
བྱི་བ་
ནམ་ཕྱེད
ji
aཀྵ
}
ཕྱེད་ཡོལ་
(10.
IE
Ma
་
biz.
ཕྱི་དུes
8
ཉིན་མོ་དམར་ཆ་གསང་གནས་ནས་འཕེལ་བའི་དཔེ་རིས།
123



ཟླ་བའི་འཕེལ་འགྲིབ་ནི། གསང་སྔགས་ཀྱི་གཞུང་རྣམས་སུ་་་
བཤད་པའི་དོན་མདོར་བསྡུས་ནས་བཤད་ན། ཐིག་ལེའམ་འབྱུང་བ་
ཐམས་ཅད་ཀྱི་དྭངས་མ་ཁམས་བྱང་ཆུབ་ཀྱི་སེམས་རྒྱས་འགྱུར་གྱི་རིགས་དེ་
ཉིད། ཟླ་བ་ཡར་ངོའི་ཚེས་གཅིག་ནས་སྐྱེས་པའི་རྐང་མཐེ་གཡོན་དང་།
བུད་མེད་ཀྱི་གཡས་ནས་འགོ་བརྩམས་ཏེ་ཡི་གེ་ཨའི་གཟུགས་སུ་གནས་པ་
དང་། ཚེས་གཉིས་བྱིན་པར་ཨོའི་གཟུགས་སུ་གནས་པ་སོགས་ཡོངས་
གྲགས་སུ་བླ་གནས་ཞེས་པ་དེ་ཡིན་ལ། དེ་ལྟར་རིམ་བཞིན་འཕོ་ནས་
ཚེས་བཅོ་ལྔ་ལ་སྤྱི་བོར་སླེབ་སྟེ་ཉིན་པ་རྐྱང་མའི་སྟེང་གཡོན་གྱི་ཆ་ལ་ཨོཾ།
མཚན་མོར་སྤྱི་གཙུག་ཀུན་འདར་གྱི་ཁ་ལ་ཨ༔ འི་གཟུགས་སུ་གནས་སོ།
གནས་དེ་རྣམས་སུ་རིམ་གྱིས་ཇེ་རྒྱས་སུ་ཕྱིན་ལ་སྤྱི་བོར་ཉ་གང་བ་སྟེ། ཉི་
མ་རྐང་པའི་མཐེ་ཆེན་འོག་ཏུ་སོང་བས་དེ་གཉིས་ ཐག་ཇེ་རིང་དུ་སོང་།
དིའི་ཚེ་ཐིག་ལེ་དཀར་པོས་ལུས་ཐམས་ཅད་ལ་ཁྱབ་པར་གནས་སོ། །མར་
ངོའི་ཚེས་གཅིག་ནས་གནམ་སྟོང་གི་བར་དུ་རིམ་གྱིས་ཟླ་བ་མར་འགྲིབ་སྟེ་
སྟོང་གི་ནུབ་མོར་རྐང་མཐིལ་དུ་སླེབས་སོ། ། མར་ངོའི་ཚེས་གཅིག་གམ་
ཚེས་བཅུ་དྲུག་ཉིན་ནས་སྐྱེས་པའི་རྐང་མཐེ་གཡས་དང་། བུད་མེད་ཀྱི་
གཡོན་ནས་འགོ་བརྩམས་ཏེ་ཉི་མའི་ཁམས་ཡར་འཕེལ། ཚེས་གཉིས་
བོལ་གོང་དུ་སླེབ་པ་སོགས་རིམ་བཞིན་འཕེལ་སྟེ་སྟོང་གི་ནུབ་མོར་སྤྱི་བོར་
སླེབ། དེའི་ཚེ་ཐིག་ལེ་དམར་པོས་ལུས་ཐམས་ཅད་ལ་ཁྱབ་པར་གནས་ཏེ་
ཉི་མ་རྒྱས་པས། ཟླ་བ་ས་བོན་ཙམ་ལས་མི་གནས་སྟབས་མི་མཐོང་ངོ༌།
འདིའི་དོན་འཇམ་དཔལ་མཚན་བརྗོད་ལས།	ས་ཡི་དཀྱིལ་འཁོར་གཞི་
ཡི་ཁྱོན། ། རྐང་པ་ཡ་གཅིག་མཐིལ་གྱིས་གནོན(མར་ངོའི་ཕྱོགས)། །
རྐང་མཐིལ་སེན་མོའི་ཁྱོན་གྱིས་ཀྱང་། །ཚངས་པའི་ཡུལ་ས་རྩེ་ནས་གནོན་
124



(ཡར་ངོའི་ཕྱོགས)། ཞེས་གསུངས་སོ། ཡར་ངོ་ཟླ་བ་འཕེལ་དུས་མི་
རྣམས་ཚོར་བ་དགའ་བདེ་ཤས་ཆེ་བས་ཟླ་སྟོད་ནམ་ཟླ་ཐུང༌། མར་ངོ་ལ་
ཉི་མ་འཕེལ་བའི་དུས་མི་རྣམས་སྐྱོ་ཤས་དང་ཅུང་ཟད་སྡུག་བསྔལ་གྱི་ཚོར་
བ་ཤས་ཆེ་བས་ཟླ་སྨད་ནམ་ཟླ་རིང་ཟེར། བོ། ཏུམ་མོ་པ་རྣམས་ཡར་ངོ་ལ་
ཐིག་ལེ་འཕེལ། མར་ངོ་ལ་བདེ་བ་ཆེ་བ་འགྲོས་དེས་ཤེས་པར་བྱ། ཉི་
མ་གྱེན་ལ་འཕེལ་ བའི་དུས་སུ་ཅུང་ཟད་བར་ཆད་རྒོད་པས་དྭགས་པོ་་་
བཀའ་བརྒྱུད་ཀྱི་བླ་ཆེན་རྣམས་མར་ངོའི་དུས་སུ་སྐུ་མཚམས་མཛད་པ་ཡིན་
ནོ། ཞེས་ས་སྐྱ་པ་རྒྱལ་མཚན་དཔལ་བཟང་གིས་མཛད་པའི་རྡོ་རྗེའི་ལུས་
ཀྱི་སྦས་བཤད་ལས་གསལ།
འདིར་ཉིན་རེ་བཞིན་བླ་གནས་འཕོ་བའི་ཡུལ་རྩའི་གནས་སོ་སོར་ཡི་
གེ་ཨ་དང་ཨི་སོགས་ཀྱི་དབྱིབས་སུ་ཡོད་པ་མེས་པོའི་ཞལ་ལུང་སོགས་སུ་
གསུངས་པ་འདི་དག་དོན་དུ་རྩའམ་རྨེན་བུ་གང་ཡིན་ཞིབ་ཏུ་དཔྱད་དགོས་
པ་ཞིག་དང༌། འདི་དང་ནུབ་ཕྱོགས་པའི་གསོ་རིག་ལུགས་ཀྱི་རྨེན་བུ་ལ་
བརྟེན་ནས་འབབས་པའི་ཧོའོ་མོའུ (Hormone)ཞེས་པ་དེ་གཉི་
འབྲེལ་བ་གང་ཡོད་ལེགས་པར་བརྟག་ནི་རང་གཞན་གཉིས་ཀ་ལ་ཕན་པའི་
འབྲས་བུ་ཞིག་འབྱུང་བར་སེམས།
125



30
15
29
28
14
13
12
27
ཚེས་བཅུ་
26
དྲུག་ནས་
སྐྱེས་པའི་25
11ཚེས་གཅིག་
ནས་སྐྱེས་་
40པའི་རྐང་
རྐང་མཐེ་
གཡས་དང་24
9
མཐེ་གཡོན་
དང་བུད་
བུད་ མེད་
ཀྱི་ཡོན་
23
8 མེད་ཀྱི་
གཡས་ནས་
ནས་བརྩམས་22
7 བརྩམས་ཏེ་
ཏེ་རིམ་
བཞིན་དམར་།
21
ཆ་འཕེལ་
20
རིམ་བཞིན་
6
དཀར་ཆ་
5
འཕེལ་ཞིང་
དམར་ཆ་
4 འགྲུབ་པ།
ཞིང་དཀར་།
ཆ་འབྲིབ་{49
3
18
17
2
16
1
ལུས་ཡོངས་དཀར་ཆས་ཁྱབ་པའི་
ཚེས་བཅོ་ལྔའི་ལུས་ཀྱི་དཔེ་རིས།
ལུས་ཡོངས་དམར་ཆས་ཁྲུབ་པའི་
ཚེས་སུམ་ཅུའི་ལུས་ཀྱི་དཔེ་རིས་
126



-...
ལོའི་འཕེལ་འགྲིབ་ནི། ཕྱི་འཇིག་རྟེན་ཁམས་ཀྱི་བགྲོད་པ་གཉིས་
དང༌། དུས་བཞིའི་འཕོ་འགྱུར་འཕེལ་འགྲིབ་དང་འབྲེལ་ནས་ནང་རྡོ་
རྗེའི་ལུས་ཀྱི་གྲོང་ཁྱེར་གྱི་ཁམས་དཀར་དམར་གཉིས་པོ་འཕེལ་འགྲིབ་ཀྱི་
དབང་གིས་ཁམས་དང༌། ལུས་སྟོབས། གཉིད།། ཚོར་བ་ལ་སོགས་
པ་བདེ་སྡུག་གི་རྣམ་པ་མི་འདྲ་བ་ཡོང་གི་ཡོད་པ་སྟེ། རྡོ་རྗེའི་ལུས་ཀྱི་སྦོས་
བཤད་ལས། དབྱར་ཉི་མ་ལོག་ནས་ཟླ་བ་དྲུག་ཏུ་གཡོན་ནས་ཟླ་བ་བྱང་
ཆུབ་ཀྱི་སེམས་འཕེལ་བ་དེ་རྒྱས་ཞིང་ཡུལ་མང་པོ་གཅིག་ཏུ་འཇུག་པ་ཡིན་
ནོ། གཡས་ནས་ཉི་མ་འགྲིབ་བ་ཡིས་དེ་མྱུར་བ་དང་ཡུལ་མྱུར་བས་་་
འཇུག་པས། ཞག་རེ་ལ་ཡུལ་ཉི་ཤུ་རྩ་བཞི་ནས་རླུང་རེ་རེ་ཉིན་མོ་ལ་འཕྲི་
ཞིང་མཚན་མོ་ལ་སྣོན་ཏེ་ནམ་རིང་ཉི་མ་ཐུང་། །མི་རྣམས་ཁམས་བཟང་།
གཉིད་ཆུང་། ལུས་བརྟས། ་སྟོན་ཉི་ཟླ་སྙོམས་པར་འཇུག་པས་འབྲས་
བུ་ཐམས་ཅད་སྨིན། ཟླ་བ་རྒྱས་པའི་འགྲོས་ཡིན་པས་ཚོར་བ་བདེ་བ་
ཤས་ཆེ། བྱིས་པ་ཚུན་ཆད་རྒྱངས་གླུ་ཙེ་རེ་བའོ། མི་རྣམས་ནོར་འཛོམ་
ཤས་ཆེ།་ ( ཐིག་ལེ་དབང་དུ་འདུས་པས་ནོར་འདུ་བ) འདོད་ཡོན་
ལོངས་སྤྱོད་དོ། ། དེ་ནས་ཅུང་ཟད་བསིལ་ཆེ་བས་ཟླ་བ་རྒྱས་ཉི་མ་ནུས་པ་
ཆུང་བས་ཤིན་ཏུ་གྲང་ཞིང་འཁྱག་པ་དང་བཅས་པར་འགྱུར་རོ།
དེ་ནས་དུས་སྦྱོར་གྱི་གཡོན་གྱི་ཁྱིམ་དྲུག་ཐིམ་ནས་དགུན་ཉི་མ་ལྡོག
གཏུམ་མོའི་མེ་གཡས་ནས་འགྲོ་བས་དེ་རྒྱས་ཞིང་ཡུལ་མང་པོ་གཅིག་ཏུ་
བུལ་བར་འཇུག་པ་ཡིན་ནོ། ཟླ་བ་གཡོན་ནས་འགྲོ་བ་མྱུར་ཞིང་ཡུལ་
ཉུང་བར་འཇུག་པས་ཡུལ་ཉི་ཤུ་རྩ་བཞི་ནས་རླུང་རེ་རེ་མཚན་མོ་ལ་འཕྲི་
ཞིང་ཉིན་མོ་ལ་སྣོན་ཏེ། ཉི་མ་རིང་ནམ་ཐུང་། ཉི་མ་ནུས་པ་རྒྱས་པས་
ཕྱི་རོལ་དྲོད་སྐྱེ། འཁྱགས་པ་འདུ། མི་རྣམས་ལུས་རྡུད།
ཁམས་
127



ངན། གཉིད་ཆེ། ། ཁམས་གཡོ། ཆགས་སྡང་། འཛོམ་ཤས་ཆུང་།
འདོད་ཡོན་དཀོན། དཔྱིད་ཉི་ཟླ་སྙོམས་པར་རྒྱུ། དེ་ཡང་ཉི་མ་རྒྱས་
པའི་འགྲོས་ཡིན་པས་མྱུ་གུ་སྐྱེ། ཚོར་བ་སྡུག་བསྔལ་ཤས་ཆེ། དེ་ནས་
གཡས་ཀྱི་དུས་སྦྱོར་གྱི་ཁྱིམ་དྲུག་ཐིམ་པ་དང༌། དབྱར་ཉི་ལྡོག་པ་གོང་
བཞིན་ནོ། ། དེ་ལྟར་ཉི་མ་འཕེལ་བའི་དུས་ནམ་ཟླ་ངན་ཞིང་། ཟླ་བ་
འཕེལ་བའི་དུས་ནམ་ཟླ་བཟང་བར་བཤད་དོ།
128



ཁྱིམ་ལོ་གཅིག་ལ་ཁམས་དཀར་དམར་འཕེལ་འགྲིབ་མཚོན་པའི་དཔེ་རིས།
སྤྱི་ཟླ་བས་དབྱར་ཉི་ལྡོག་
6
7..
འཁྲིག
ཀན་
མེདུན་
༤ བ
ལུག
དེai [ .
9.22
བ
བས
3.22
སྟོན་མཉམ
བ -སྟོན -
ཡོས
དཔྱིད་མཉམ
3
༣
링
g
10
az
བུམས
སྡིག
I
»
Z1
1
12.22.
དགུན་ཉི་ལྡོག
129



མི་ཚེའི་འཕེལ་འགྲིབ་ནི། མིའི་ལུས་རྟེན་འདི་ཉིད་ལ་ནུས་པ་ཁྱོད་
པ་ ཅན་ཐོན་པར་བྱེད་པའི་རྩ་ཐིག་རླུང་གསུམ་གྱི་ཡ་གྱལ་དུ་གྱུར་པའི་
ཁམས་དཀར་དམར་གྱི་ཆ་འདི་ཉིད། རྩ་བའི་འཕེལ་འགྲིབ་ལ་བརྟེན་
ནས་བྱིས་པ་དང་། གཞོན་ནུ། དར་མ། རྒན་པོ་བཅས་ཀྱི་དབྱེ་བ་
འདི་དག་ཡོང་གི་ཡོད་པ་སྟེ། རྡོ་རྗེའི་ལུས་ཀྱི་སྦས་བཤད་ལས། མི་
ཚེའི་འཕེལ་འགྲིབ་ནི། ཉི་ཤུ་རྩ་ལྔའི་བར་དུ་མཉམ་དུ་འཕེལ། གཙོ་བོ་
ཟླ་བ་འཕེལ། བཞི་བཅུ་རྩ་ལྔའི་བར་དུ་མཉམ་དུ་བརྟན། གཙོ་བོར་ཉི་
མ་བརྟན། དེ་ནས་མཉམ་དུ་འགྲུབ་སྟེ། གཙོ་བོ་ཟླ་བ་འགྲིབ་བོ། ཐ་
མལ་པའི་ལུས་ལ་མ་སྙོམས་ན་ནད་མང་དུ་འབྱུང་། རྣལ་འབྱོར་པའི་
ལམ་དུ་མ་སྙོམས་པ་ལ་གེགས་མང་དུ་འབྱུང་། ་ ཐ་མལ་པའི་ལུས་ལ་་
སྙོམས་པ་ན་ཁམས་བཟང༌། རྣལ་འབྱོར་པའི་ལམ་དུ་ཆ་སྙོམས་ ཤིང་
དྭངས་པ་ལས་ཡོན་ཏན་བསྐྱེད་པའོ། ཞེས་གསུངས།
དེ་ལྟར་ཐ་མལ་པའི་ལུས་ལ་རང་བཞིན་དུ་གནས་པ་ན་ཁམས་་་
དྭངས་ཞིང་ནད་མེད་པར་བྱེད་པའི་ནུས་པ་དང་ལྡན་ལ། རྣལ་འབྱོར་པ་
རྣམས་ཀྱིས་དབབ་ལྡོག་དཀྲམ་གསུམ་སོགས་ཀྱིས་སྦྱོང་པར་བྱས་ན་ལུས་
སྟོབས་དང་བཀྲག་མདངས་རྒྱས། བློ་གསལ་ཞིང་རྟོག་པ་འཕེལ། ཚེ་
རིང་ཞིང་མཁའ་འགྲོ་འདུ་བ་དང་། མཐར་གྲུབ་པའི་དངུལ་ཆུས་ལྕགས་
གསེར་དུ་བསྒྱུར་བ་བཞིན་དུ། རྩ་ཐིག་རླུང་གསུམ་གྱི་དྭངས་མ་འཕེལ་
བས་སྙིགས་མ་རྣམས་རིམ་བཞིན་ཟོས་ནས་ལུས་འཇའ་ལུས་སྣང་སྟོང་་
དབྱེར་མེད་ལོངས་སྤྱོད་རྫོགས་པའི་སྐུ་དང་། སེམས་འོད་གསལ་བདེ་
སྟོང་དབྱེར་མེད་ཆོས་སྐུའི་དགོངས་པ་མངོན་དུ་འགྱུར་བར་བྱེད་པའི་རྫས་
ཀྱི་ཆ་ཤས་ཐིག་ལེའི་སྐོར་བཤད་ཟིན་ཏོ། །
130



ལེའུ་བརྒྱུད་པ།
ལུས་ཀྱི་འདྲ་དཔེ་དང་ལྡང་ཚད་བསྟན་པ།
གཅིག ལུས་གནད་འདྲ་དཔེའི་སྒོ་ནས་བསྟན་པ།
བཤད་རྒྱུད་དུ་འགྲོ་བ་མིའི་ལུས་རྟེན་འདིའི་ཕྱི་ནང་གི་ཆ་ཤས་་་་
ཐམས་ཅད་རྒྱལ་པོའི་ཕོ་བྲང་ཞིག་གི་རྟེན་བརྟེན་པ་དང་བཅས་པར་སྦྱར་
ནས་བསྟན་ཡོད་ཅིང་། གཞུང་འགྲེལ་རྣམས་སུ་ཚིག་ངོ་ཐོག་གི་གོ་བ་
ལྟར་ཚིག་ལྷུག་ཏུ་བཀྲལ་བ་ཙམ་ལས་འདྲ་དཔེ་བསྟན་པའི་དམིགས་བསལ་
གྱི་དགོས་པ་གང་ཡང་བཤད་མི་འདུག་ཀྱང༌། ཁྲོ་རུ་མཁན་པོ་ཚེ་རྣམ་
མཆོག་གིས་འདིར་ལུས་གནད་གལ་ཆེ་ཆུང་ལྟར་རྒྱལ་པོའི་ཆོས་སྲིད་དང་
སྦྱར་ནས་བསྟན་འདུག ཅེས་གསུངས་པ་ནི་དོན་ལ་གནས་སོ།
༡
ལུས་ཕྱི་ཁོག་ཕོ་བྲང་དང་སྦྱར་ནས་བཤད་པར། བཤད་
རྒྱུད་ལས།
དཔྱི་རུས་གཉིས་ནི་རྩིག་པའི་འགྲམ་གཞི་འདྲ། །
སྒལ་ཚིག་གསེར་གྱི་དོང་རྩེ་བརྩིགས་པ་འདྲ། །
131



སྲོག་པ་རྩ་ནི་ཆང་གི་ཀ་བ་འདྲ། །
བྲང་རུས་གྲུ་བཞི་གདུང་མ་བཀལ་བ་འདྲ། །
རྩིབ་མ་ཉེར་བཞི་ཕྱམ་འགྲེམས་ལེགས་པ་འདྲ། །
ལྷ་རུ་རྩེ་ནི་ཕྱམ་གྱི་རྟེན་མ་འདྲ། །
རྩ་དང་ཆུ་རྒྱུས་དྲལ་ཕྱམ་བཀོད་པ་འདྲ། །
ཤ་དང་པགས་པ་འདག་ཞལ་བྱས་པ་འདྲ། །
སྒྲོག་རུས་གཉིས་ནི་མཁར་བད་བཏགས་པ་འདྲ། །
སོག་པ་གཉིས་ནི་གྲུ་ཕུབས་བྱས་པ་འདྲ། །
མགོ་བོ་དབུ་རྩེ་བ་གམ་བྱས་པ་འདྲ། །
དབང་པོ་སྒོ་ལྔ་སྐར་ཁུང་གཏོད་པ་འདྲ། །
ཐོད་པའི་རུས་པ་རྒྱ་ཕུབས་བཀལ་བ་འདྲ། །
ཚངས་པའི་བུ་ག་དུད་ཁུང་ཕྱེ་བ་འདྲ། །
རྣ་བ་ག་ཡས་གཡོན་ཁྱུང་མགོ་འགྱིང་པ་འདྲ། །
སྣ་བུག་མཛེས་པའི་རྒྱུན་ཏེ་ཏོག་དང་འདྲ། །
སྐྲ་ལོ་ཕོ་གྱོ་མོ་གྱོའི་རྫ་དང་འདྲ། །
ལག་པ་གཉིས་ནི་དར་འཕྱངས་བཏགས་པ་འདྲ། །
ཞེས་སོ། ཕོ་བྲང་ལ་སོགས་མཁར་ཆེ་ཆུང་གང་འདྲ་ཞིག་བཞེངས་
དགོས་ཀྱང་། ་ ་ ཐོག་མར་ཁང་པ་དེ་ཉིད་བརྟན་པོར་བྱས་ནས་ཡར་་་་་
བསྒྲེངས་ ཐུབ་ པ་ ལ་ རྩིག་ པའི་ རྨང་ གཞི་བརྟན་པོ་ཞིག་ དགོས་ པ་ ལྟར།
རང་རེའི་ལུས་འདི་ཉིད་དྲང་པོར་ལངས་ཐུབ་པ་ནི་སྒལ་ཚིག་གཙོས་པའི་
རུས་པ་རྣམས་ཡིན་ཞིང་། དེའི་རྨང་གཞི་ནི་དཔྱི་རུས་གཉིས་ཡིན་པར་
132



བསྟན་པ་ཡིན་ནོ། །ཁང་པ་དྲང་པོར་བརྟན་པ་ནི་རྨང་གཞི་དེའི་སྟེང་དུ་
བརྩིགས་པའི་འགྲམ་བརྩིག་ལ་རགས་ལས་པ་ལྟར། འདིར་ལུས་དྲང་
པོར་བརྟན་པ་ནི་དཔྱི་རུས་ཐོག་ནས་ཡར་ག་སེར་ཀྱི་དོང་རྩེ་ལྟར་བརྩིགས་
པའི་སྒལ་ཚིག་གི་རུས་པ་འདིའི་ནུས་པ་ཡིན་པར་བསྟན་ཏོ། །གདུང་མ་
དང་དྲལ་ཕྱམ་སོགས་ཕོ་བྲང་གི་གྲུབ་ཆ་རྣམས་བཏེགས་ཏེ་ཕོ་བྲང་བརྟན་
པོར་གནས་ཞིང་བྱ་བ་བྱེད་ཐུབ་པ་ནི་ཕོ་བྲང་གི་དཀྱིལ་ཀ་བརྟན་མིན་ལ་
རག་ལས་ཞིང་། གལ་སྲིད་ཕོ་བྲང་གི་དཀྱིལ་ཀ་ལོག་ན་སྐད་ཅིག་གཉིས་
པ་ཙམ་ཡང་ཕོ་བྲང་དེ་བརྟན་པའི་ཐབས་མེད་པ་ལྟར། འདིར་ལུས་ཀྱི་
དོན་སྣོད་རྣམས་དང་འབྲེལ་ནས་ཁོག་པའི་དཀྱིལ་དྲང་པོར་དུ་གནས་ཞིང་
ལུས་ཀྱི་རླུང་ཁྲག་འཁོར་བསྐྱོད་བྱེད་པའི་སྲོག་རྩ་སྨུག་པོ་དེ་ཉིད་ལ་རྨས་
སྐྱོན་བྱུང་ན་ཚེ་སྲོག་བརྟན་པའི་ཐབས་མེད་པར་བརྟན་ཏོ། །དེ་བཞིན་དུ་
བྲང་རུས་གདུང་མ་དང་འདྲ་བ། ་རྩིབ་མ་རྣམས་ཕྱམ་དང་འདྲ་བ་སོགས་
ཕོ་བྲང་གི་གྲུབ་ཆ་རྣམས་གང་ཞིག་གལ་ཆེ་ཆུང་ལྟར། འདིའང་ལུས་ཀྱི་
ཆ་གང་ཞིག་ལ་རྨས་སྐྱོན་སོགས་བྱུང་ན་སྲོག་ཉེས་ཆེ་ཆུང་རིག་པས་དཔྱད་
སླ། གྲུ་ཕུབས་ནི་ཁང་པའི་ཟུར་རམ་སྟག་མགོ་ལ་ཟེར། མགོ་བོ་ནི་
དབུ་རྩེའི་བ་ གམ་སྟེ་རྒྱལ་པོ་བཞུགས་ པའི་གཟིམ་ཤག་དང་འདྲ་ བ་ སྟེ།
དེར་ཀླད་པ་གནས་ཡོད་པའི་ཕྱིར། རྒྱུ་ལ་ པོས་ རང་གི་མངའ་ཁོངས་་
ཡོངས་ལ་དབང་བསྒྱུར་པ་བཞིན་དུ་སྙིང་གི་རྩ་ལག་དང་འབྲེལ་བའི་ཀླད་
པས་ལུས་ཀྱི་བསམ་སྤྱོད་ཐམས་ཅད་ལ་བཀོད་འདོམས་བྱེད་ཅིང་ཡོད་པ་སྟེ།
བཤད་རྒྱུད་དུ།： དབང་པོ་ཡུལ་ལ་འཆར་བར་བྱེད་པའི་རྩ། །ཀླད་པ་ལ་
སྲིད་རྩ་ཕྲན་ལྔ་བརྒྱས་བསྐོར། ། ”ཞེས་ཡུལ་མཚན་ཉིད་པ་འཛིན་པའི་རྟོག་
མེད་ཤེས་པ་ཀླད་པ་ལ་གནས་ཡོད་པར་གསུངས་པ་བཞིན་ནོ། ། ཁང་པ་ལ་
133



སྐར་ཁུང་ཏེ་སྒེའུ་ཁུང་གཏོད་པས་ནང་ལ་སྣང་བས་གསལ་བར་བྱེད་པ་
ལྟར། དབང་པོ་སྒོ་ལྔ་སྟེ་མིག་ཤེས་དང་། རྣ་ཤེས། སྣ་ཤེས། ལྕེ་
ཤེས། ་ལུས་ཤེས་ཏེ་རྟོག་མེད་ཀྱི་ཤེས་པ་ལྔ་པོས་ཕྱི་རོལ་ཡུལ་གྱི་དངོས་པོ་
ཐམས་ཅད་འཛིན་ཞིང་སྣང་བར་ནུས་པར་བསྟན་ཏོ།: ཁང་པའི་རྒྱ་་
ཕུབས་ཀྱིས་རྒྱལ་པོ་ལ་སོགས་ནང་གི་དངོས་པོ་རྣམས་བསྲུངས་བ་བཞིན་དུ་
ཐོད་པའི་རུས་པས་ཀླད་པ་སོགས་སྲུང་ཞིང་ཡོད་པར་བསྟན་ཏོ། གཞན་
ཡང་དུད་ཁུང་དང་། ཁྱུང་མགོ་ ཏོག་ གྱོ། དར་དཔྱངས་བཅས་
ནི་རྒྱལ་པོའི་ཕོ་བྲང་ལ་མེད་དུ་མི་རུང་བ་ནི་ཡིན་མོད།། དེ་དག་ལ་སྐྱོན་
ཤོར་ན་ཕོ་བྲང་གི་མཛེས་ཆོས་ཉམས་པ་ལས། རྒྱལ་པོའི་སྲོག་ལ་ཉེན་པ་
མེད་པ་ལྟར་རྣ་བ་ལ་སོགས་པ་དེ་དང་འདྲ་བར་བསྟན་ཏོ།
༢ ནང་དོན་སྣོད་རྒྱལ་བློན་དང་སྦྱར་ནས་བཤད་པར། བཤད་
རྒྱུད་ལས།
བྱང་ཁོག་སྟོད་སྨད་ཁྱམས་སྟོད་ཁྱམས་སྨད་འདྲ། །
མཆིན་དྲི་དར་གྱི་ཡོལ་བ་བཀྲམ་པ་འདྲ། །
སྙིང་ནི་རྒྱལ་པོ་གདན་ལ་བཞུགས་པ་འདྲ། །
གློ་བ་མ་ལྔ་ནང་གི་བློན་པོ་འདྲ། །
གློ་བ་བུ་ལྔ་རྒྱལ་པོའི་སྲས་དང་འདྲ། །
མཆིན་མཆེར་གཉིས་ནི་བཙུན་མོ་ཆེ་ཆུང་འདྲ། །
མཁལ་མ་ཕྱི་བློན་གྱུད་པ་གདུང་འདེགས་འདྲ། །
བསམ་སེའུ་ནི་ནོར་གྱི་བང་མཛོད་འདྲ། །
ཕོ་བ་གཡོས་བཅུ་བྱེད་པའི་ཁོག་མ་འདྲ། །
134



རྒྱུ་མ་ལོང་ཁ་བཙུན་མོའི་གཡོག་དང་འདྲ། །
མཁྲིས་པ་རྡོར་གྱི་རྐྱལ་པ་བཀལ་བ་འདྲ། །
ལྷོང་ཕུག་ཆུ་ཡི་རྫ་མ་བཀང་བ་འདྲ། །
འོག་སྒོ་གཉིས་ནི་ཆུ་ཁུང་བཞག་པ་འདྲ། །
རྐང་པ་གཉིས་ནི་སྒོ་ཡི་རྟ་བབས་འདྲ། །
གཉན་པའི་གནད་ནི་རྒྱལ་པོས་མངའ་བསྐུར་འདྲ། །
ཞེས་པའི་དོན། ཁང་པ་ལ་ ཐོག་གོང་འོག་དང་ཁྱམས་ཕྱི་ནང་་
སོགས་མ་ཕྱེས་ན་རྒྱལ་བློན་སྲས་འཁོར་རྣམས་སོ་སོར་བཞུགས་ཡུལ་མེད་པ་
ལྟར། མཆིན་དྲིས་བྱང་ཁོག་སྟོད་སྨད་ཀྱི་གནས་སོ་སོར་ཕྱེས་ཏེ་དོན་སྣོད་
སོ་སོའི་
འི་གནས་མ་འཁྲུགས་པ་བྱེད་པར་བསྟན་ཏོ། །རྒྱལ་པོ་བློན་འབངས་
ཚོགས་ཀྱིས་བསྐོར་བའི་དབུས་ སུ་བཞུགས་ནས་མངའ་འོག་ཡོངས་ལ་་་
བཀོད་འདོམས་བྱེད་པ་བཞིན་དུ། སྙིང་ནི་བྱང་ཁོག་གི་དབུས་སུ་གནས་
ཤིང་རྩ་ལག་རྣམས་ཀླད་པའི་རྩ་དང་འབྲེལ་ནས་རླུང་ཁྲག་རྣམས་ལུས་
ཡོངས་ལ་འཁོར་བསྐྱོད་བྱེད་བཅུག་གི་ཡོད་པ་བསྟན་ཏོ། །ནང་གི་བློན་
པོས་སྲིད་དོན་ལ་ གྲོས་གཞི་བཏོན་ནས་རམ་འདེགས་བྱེད་པ་བཞིན་དུ།
གློ་བ་མ་ལྔ་སྟེ་སྙིང་གི་རྩ་སྦུབས་ཆེ་བ་རྣམས་ཐད་ཀར་འབྲེལ་ཡུལ་གློ་བའི་
ནང་ངོས་ཀྱི་འདབ་མ་ལྔ་པོ་དེ་དག་ནི་སྙིང་རྩ་དང་འབྲེལ་ནས་རླུང་ཁྲག་
རྣམས་ལུས་ལ་འཁོར་བསྐྱོད་བྱེད་རྒྱུར་རམ་འདེགས་བྱེད་ཅིང་ཡོད་པར་
སྟན་ཏོ། །རྒྱལ་པོའི་སྲས་རྣམས་ཀྱིས་ཡབ་ལ་གཅེས་པ་ལྟར། ་གློ་བ་བུ་
ལྔ་སྟེ་གློ་བའི་ཕྱི་ངོས་ཀྱི་འདབ་མ་ལྔ་པོས་སྙིང་སྐྱོར་ཞིང་སྲུང་བའི་ཚུལ་དུ་
གནས་ཡོད་པར་བསྟན་ཏོ། ། བཙུན་མོ་ཆེ་ཆུང་རྣམས་ཀྱིས་རྒྱལ་པོ་ལ་འཚོ་
135



བའི་ཞབས་ཞུ་བྱས་པ་བཞིན་དུ། མཆིན་མཆེར་གཉིས་ཀྱིས་ཁ་ཟས་འཇུ་
ཞིང་དྭངས་སྙིགས་ཕྱེ་བའི་གྲོགས་བྱེད་ཅིང༌ དྭངས་མ་ལེན་ཞིང་ཁྲག་ ཏུ་
བསྒྱུར་བ་སོགས་ཀྱི་བྱ་བ་བྱེད་པར་བསྟན་ཏོ། ཕྱི་བློན་རྣམས་ཀྱིས་ཕྱི་
དགྲ་འགོག་ཅིང་ནང་སྲིད་བརྟན་ཞིང་རྒྱས་པར་བྱེད་པ་ལྟར། མཁལ་
མས་ ལུས་ ཟུངས་ བསྐྱེད་ ཅིང་རིམས་ སྲུང་ གི་ ནུས་ པ་ འདོན་ པ་ དང་།
ཟུངས་ཁྲག་དང་གཅིན་པ་འདྲེན་ཞིང་དྭངས་སྙིགས་ཕྱེ་ནས་ལུས་ལ་སྲ་
ཤུགས་སྟེར་བ་དང༌། མིག་སོགས་དབང་པོ་རྣམས་གསལ་བར་བྱེད་པ་
བསྟན་ཏོ། ། རྒྱལ་པོའི་བང་མཛོད་ནང་དུ་གསེར་དངུལ་དར་ཕྲུག་སོགས་
ནོར་སྣ་གང་དགོས་ཡོད་པ་བཞིན་དུ། བསམ་སེའུའི་ནང་དུ་རིགས་རྒྱུད་
བུ་དང་བུ་མོ་གང་དགོས་འབྱུང་བའི་ས་བོན་ཡོད་པར་བསྟན་ཏོ། །མེ་ཐབ་
ལ་བརྟེན་ནས་ཁོག་མའི་ནང་དུ་ཟས་རིགས་གང་ཞིག་གཡོས་བཙོ་བྱས་ན་
དེའི་ངོ་བོ་འགྱུར་ཏེ་རྣམ་པ་ཚོས་ཞིང་སྨིན་པ་དང་། རོ་མངར་ཞིང་ནུས་
པ་སླ་བ་དང༌། སྣུམ་པ། རྟུལ་བ། དྲོ་བ་ལ་སོགས་པའི་ཡོན་ཏན་
དང་ལྡན་པར་འགྱུར་བ་བཞིན་དུ། ། འདིར་ཕོ་བའི་ནང་དུ་དང་པོ་རོ་
དྲུག་པོའི་ཟས་སྐོམ་གང་ཟོས་ཀྱང་དེ་བད་ཀན་མྱག་བྱེད་ཀྱིས་མྱག་སྟེ་རྣམ་
པ་ལྷུ་བ་ཅན་དང་། རོ་མངར་བར་འགྱུར་བ་དང༌། ། བར་དུ་མཁྲིས་པ་
འཇུ་བྱེད་ཀྱིས་བཞུས་པས་རོ་སྐྱུར་བར་འགྱུར་བ་དང་། ཐ་མར་མེ་་་
མཉམ་རླུང་གིས་དྭངས་སྙིགས་ཕྱེས་ཏེ་རོ་ཁ་བར་འགྱུར་བར་བསྟན་ཏོ།
བཙུན་མོའི་གཡོག་གིས་བཙུན་མོ་ལ་གསོལ་ཆས་དྲང་བ་དང་། གད་
སྙིགས་རྣམས་བྱི་དོར་བྱས་པ་ལྟར། འདིར་རྒྱུ་མ་དང་ལོང་ཁས་ཟས་སྐོམ་
ཞུ་བའི་དྭངས་མ་རྣམས་མཆིན་པའི་གནས་སུ་སྐྱེལ་ཞིང་། སྙིགས་མ་
བཤང་གཅི་རྣམས་ཕྱིར་བཏོན་པའི་བྱ་བ་བྱེད་པར་བསྟན་ཏོ། ཁ་ཟས་
136



སོ་
གཡོས་བཙོ་བྱེད་པ་ལ་སྡོར་བཏབ་ནུ་ཚོས་ཞིང་ཞུ་སླ་བའི་ལས་བྱེད་པ་ལྟར།
འདིར་མཁྲིས་པས་གཤེར་ཁུ་གཏོང་ཞིང་མེ་དྲོད་སྐྱེད་དེ་ཁ་ཟས་འཇུ་བ་ལ་
རམ་འདེགས་བྱེད་ཅིང་ཡོད་པ་བསྟན་ཏོ། ་ ལྒང་ཕུག་དང༌། འོག་སྒོ།
རྐང་པ་བཅས་ནི་གོ་སླ། རྒྱལ་པོའི་མངའ་འོག་ཏུ་ཡོད་པའི་ས་གནད་སོ
སོར་རྒྱལ་པོས་དབང་བསྐུར་ཞིང་མངའ་གསོལ་བའི་འགོ་དཔོན་གནས་
ཡོད་པ་ལྟར། འདིར་ལུས་ཀྱི་ཆ་ཤས་རྣམས་ལ་སྲོག་རྩ་དང་འབྲེལ་བ་ཆེ་
བའི་ གསང་ གནད་ མང་ པོ་ཡོད་ པར་ མདོར་བསྡུས་ན་ ཤ་ གནད་དང་།
ཚིལ་གནད།། རུས་གནད། ་ དོན་གནད། སྣོད་གནད། རྩའི་་
གནད་བཅས་རིགས་ཀྱི་རྣམ་གྲངས་རྣམ་པ་བདུན་དུ་བསྟན་པ་དེ་དག་ལ་
མཚོན་དང་དུག་སོགས་ཀྱིས་གནོད་སྐྱོན་བྱུང་ན་སྲོག་ལ་ཉེན་ཁ་གནས་པ་
བསྟན་ཏོ།
གཉིས། ལུས་གནད་མིང་གི་སྒོ་ནས་བསྟན་པ།
བཤད་རྒྱུད་ལས།
གཉན་པའི་གནད་ལ་ཤ་ཚིལ་རུས་པ་དང༌། །
ཆུ་རྒྱུས་དོན་སྣོད་རྩ་ཡི་གནད་དང་བདུན། །
ཤ་གནད་སྐྲང་ཤིང་རུས་གནད་ན་ཟུག་ཆེ། །
ཆུ་རྒྱུས་གནད་རྣམས་འཇའ་བར་བྱེད་པ་སྟེ། །
རྩ་ཚིལ་དོན་སྣོད་གནད་ཀྱིས་སྲོག་འདོར་བྱེད། །
འཆི་སྦྱོང་གསོ་བར་དཀའ་ཕྱིར་གནད་ཅེས་བྱ། །
ཤ་གནད་བཞི་བཅུ་རྩ་ལྔ་ཚིལ་གནད་བརྒྱད། །
137



རུས་པའི་གནད་ནི་སུམ་ཅུ་རྩ་གཉིས་ཏེ། །
རྒྱུས་གནད་བཅུ་བཞི་དོན་གནད་བཅུ་གསུམ་དང་། །
རྩ་གནད་བརྒྱ་དང་དགུ་བཅུ་ཐམ་པ་ཡོད། །
མགོ་ལ་རེ་གཉིས་སྐེ་ལ་སོ་གསུམ་དང་། །
དགུ་བཅུ་གོ་ལྔ་བྱང་ཁོག་སྟོད་སྨད་གནས། །
བརྒྱ་དང་བཅུ་གཉིས་ཡན་ལག་བཞི་ལ་གནས། །
གནད་ཀྱི་རྣམ་གྲངས་སུམ་བརྒྱ་རྩ་གཉིས་བཤད། །
དེ་ལས་རབ་ཏུ་གཉན་པ་དགུ་བཅུ་དྲུག །
ཆོད་ཟིན་སྲོག་འདོར་མཁས་ཀྱང་བཅོས་ཐབས་མེད། །་
འབྲིང་དུ་གཉེན་པ་བཞི་བཅུ་རྩ་དགུར་བཤད། །
མཁས་པ་རྣམས་ཀྱིས་བཅོས་སུ་བཏུབ་པ་ཡིན། །
དེ་ལས་ལྷག་པ་གནད་དུ་བསྟན་ན་ཡང་། །
གཉན་པར་མ་བཤད་ཀུན་གྱིས་གསོ་བར་ནུས། །
ཞེས་གསུངས་པ་ལྟར།
1. དང་པོ་ཤ་གནད་བཤད་པར། ཤ་གནད་ནི་གང་ལ་ནད་དང་
རྨས་སྐྱོན་བྱུང་ན་ཉེན་ཁ་དང་གནོད་སྐྱོན་ཆེ་བའི་ ཤ་ གནད་ཞེ་ལྔ་ ནི།
མེས་པོའི་ཞལ་ལུང་ལྟར་བཀོད་པར། ། དང་པོ་མགོ་ལ་ ཤ་གནད་ལྔ་ནི།
༡སྤྱི་བོའི་ཤ། ༢ མཚོག་མའི་ཤ། འདི་གཉིས་གཙོ་བོར་བྱིས་པའི་དུས་
ཀྱི་ཤ་གནད་ཡིན་པར་འདྲ། ་ ༣ལྟག་པའི་སྡུད་ཤ། ༩ - ༥ མུ་གོང་
ཤ་ལུག་མཁལ་བརྩེགས་འདྲ་གཉིས་སོ། གཉིས་པ་སྐེའི་ཤ་གནད་བཞི་ནི།
༦ - ༧རྒྱུང་ ཤ་ གཉིས། ༨ ཨོལ་གོང་ ཤ། ༩མིད་པའི་ ཤ་རྒོད་དང་་
བཞིའོ། གསུམ་པ་བྱང་ཁོག་གི་ ཤ་ གནད་བཅོ་བརྒྱད་ནི། ༡༠ –
138



༡༡སྒལ་འདབ་བཤུལ་ཤ་དཀར་པོ་གཉིས། ༡༢ - ༡༣ སྒལ་འདབ་་
བཤུལ་ཤ་ནག་པོ་གཉིས། ༡༩ - ༡༥ སྟ་ཤ་སྟ་ཟུར་གཡས་གཡོན་གཉིས།
༡༦ - ༡༧ནུ་མ་གཉིས། ༡༨ - ༡༩མཆན་ཁུང་བཞག་ཤ་དཀར་པོ་
གཉིས། ༢༠ - ༢ ༡ མཆན་ཁུང་བཞག་ ཤ་ནག་པོ་གཉིས། ༣ ༢
༢ ༢ ཐལ་གོང་གཉའ་ ཤ་གཉིས། ༢༤ ༢ ༥ སོག་པའི་འདར་ཤི་གཉིས།
༢༦-༢༧སོག་སྟེང་འབྲོས་ཤེ་གཉིས་བཅས་སོ། བཞི་པ་ཡན་ལག་གི་ཤ་
གནད་ བཅོ་ བརྒྱད་ ནི། ༢༨ - ༢༩ལུག་གཞུག་ གཉིས། ༣༠ –
༣ ༡ལག་ངར་ཞྭ་སྙིང་གཉིས། ༣༣ - ༣༣མཁྲིག་མའི་ཞྭ་སྙིང་གཉིས།
༣༩ – ༣ ༥མཐེ་མཛུབ་བར་གྱི་གུར་ཤ་གཉིས། ༣༦-༣༧འཆང་ཁའི་
ཤ་རྒོད་གཉིས། ༣༨ -- ༣༩བརླའི་སྒང་ཤ་གཉིས། ༩༠- ༩ ༡སྦལ་
ནག་གཉིས། ༩༢ – ༩ ༣ཞྭ་མགོ་གཉིས། ༩༩ -- ཊ ༥ཞྭ་སྙིང་གཉིས་
བཅས་བསྡོམས་པས་ཞེ་ལྔའོ། ཞིབ་པར་གནས་གང་དཔེ་རིས་དང་སྦྱར་
ནས་བལྟ་བར་བྱའོ།
139



ཤ་གནད་ཞེ་ལྔའི་དཔེ་རིས།
ང་
༣
3
་ ༌ ་ ་
- t:
1:
༩
149



༢༤༡།
.
༡༠༡༡
141



ར=༢༩
༣--༣)
دنیام
ར༡༩
༣༢-༣༣
ཟ་ས༣༩.
142



༣༤-༢༥
༣༦-༣༧
༣༢༢༣
༢༦ཤ༧
༡༤༡༥
- -
༤༤༤༥
༤༢༤༣
143



2. ཚིལ་གནད་བརྒྱད་ནི། ཚིལ་གནད་ཞེས་པ་རྨེན་བུའི་གནད་
ཡིན་པ་མེས་པོའི་ཞལ་ལུང་ལས་གསུངས་ཞིང༌། དེའང་ཆུ་སེར་རྒྱུ་ལམ་
གྱི་རྨེན་བུ་རྣམས་ལ་ངོས་འཛིན་གནང་འདུག་སྟེ། ༡ - ༢ སྐྱོགས་
རའི་མཚམས་ནས་ སོར་བཞི་ན། ། ཚིལ་གནད་ཆེན་བུ་མགོ་སྔོན་གཉིས།
༣ – ༩ ཁྱི་ཁྲོས་སྣ་ནས་སོར་ལྔ་ན། །
། རྨེན་བུ་སྨུག་པོ་ཞེས་བྱ་གཉིས།
པུས་མོའི་ཚིག་མཚམས་ཕྱི་ཟུར་ན། །མཐོ་གང་རྨེན་བུ་དཀར་
པོ་གཉིས། ༧-༨ དེ་ནས་སོར་གསུམ་སྦྲུལ་མགོ་གཉིས། ། སྔ་མ་
གཉིས་པོ་བྱང་ཁོག་གི ། ཕྱི་མ་དྲུག་ནི་ཡན་ལག་ལ། ཞེས་གསུངས་སོ།
ཞིབ་པ་དཔེ་རིས་དང་སྦྱར་ནས་བལྟ་བར་བྱའོ།
༥ - ༦
144



ཆུ་སེར་རྒྱུ་ལམ་གྱི་རྨེན་བུ
ན་བུ་གོ་སྔོན
ཆེན་བུ་སྨུག་པོ
རྨེན་བུའི་ནང་ངོས
རྨེན་བུ་སྤྲུལ་མགོ
རྨིན་བུ་དཀར་པོ
145



ཧོའོ་མོའུ་(མདངས་)རྒྱུ་བའི་རྨེན་བུའི་རིགས
ཀླད་མོན
ཨིག་རྨེན་
བང་མོན
གཤེར་རྨེན་
མཁའ་སྨོན
བསམ་སེའ
146



༩
3. རུས་ གནོད་ སོ་གཉིས་ ནི། མེས་ པོའི་ ཞལ་ ལུང་ ལྟར་ན།
དང་པོ་མགོ་ལ་བཅུ་བཞི་ཡོད་པར། ༡ - ༢
མཚོག་རུས་གཡས་་
གཡོན་ གཉིས། ༣ ལྟག་རུས། དཔྲལ་ རུས། ༥. ༦
མུར་གོང་རུས་པ། ༧ - ༨ ན་ལྷན་གཉིས། ༩ — ༡༠ མིག་
འབོར་ གཉིས། ༡༡ - ༡༢ མཁུར་ཚོས་ གཉིས། ༡༢ - ༡༩
ཟ་འགྲམ་གཉིས་བཅས་སོ། ། གཉིས་པ་སྐྱེའི་ལྔ་ནི། ༡༥ - ༡༦ བྱ་
འདབ་ གཉིས།
མཁར་ མཚམས་ གཉིས།
མཁར་བཅས་སོ། །གསུམ་པ་བྱང་ཁོག་རུས་གནད་བདུན་ནི།
༢༠ --
༢ ༡
སོག་ པ་ གཉིས། ༢ ༢ ༢༣ སྒྲོག་རུས་ གཉིས། ༢༤
སྒལ་ཚིགས། ༢༥ བྲང་རུས། ༢༦ གཞུག་ཆུང་བཅས་སོ། །
བཞི་པ་ཡན་ལག་གི་དྲུག་ནི། ༢༧ - ༢༨ ལྷ་ང་གཉིས།
༢༩
༣༠ ལོང་བུ་གཉིས། ༣༡ - ༢༢ སྲེ་ལོང་གཉིས་བཅས་བསྡོམས་
པས་སོ་གཉིས་ཡོད་པ་ཞིབ་པ་དཔེ་རིས་ལས་ཤེས་པར་གྱིས་ཤིག
༡༧.
༡༨
༡༢
147



རུས་གནད་སོ་གཉིས་ཀྱི་དཔེ་རིས།
i2/1?fi
༡-
༩-༡0
༡༡-༡༢
༡༣--༡༤
148



ཐོད་རུས : *
དཔུངུས
ལག་
༢༢༢༣
༢0-༣༡
༢f
149



༤ མཇིང་ཚིགས་
བྱ་འདའ་ཁང་བུ
=ལ་ཚིགས
=རྐེད་ཚིགས
=ཚོང་རུས་
ཚང་རུསུ་ཁང་བུ་
=གཞུག་ཆུང
༢༦
༡༧—༡ར
༡༩
༡༥-༡༦
150



༢༧ཤར
རྗེ་ངར་ནུས་པ་ཆེ་བ་
༢༩-༢༠
151



༡.
4. རྒྱུས་གནད་བཅུ་བཞི་ནི། མེས་པོའི་ཞལ་ལུང་ལྟར་ན།
- ༣ སྐེ་ལ་མཇིང་པའི་ཆུ་ལེབ་གཉིས། ༣ – ༩ ཕྲག་གོང་ཆུ་བ་
གཉིས། ༥-༦ སྐྱིད་ཆུ་གཉིས། ༧ ཡཁ ༨ རྟིང་ཆུ་གཉིས། ༩
སྦལ་ མགོ་ གཉིས།
གྲུ་མོའི་ཆུ་ བ་ གཉིས།
༡༢ - ༡༩ མཁྲིག་མའི་ཆུ་བ་གཉིས་བཅས་ཞིབ་པ་དཔེ་རེས་ལས་ཤེས་
པར་བྱའོ།
༡༠
༡༡ - ༡༢
152



རྒྱུས་གནད་བཅུ་བཞི།
མཛོང་པའི་ཆུ་འགྲོ
ཕྲག་པའྀ་ཚུ་གི
쿠
གྲུ་མོའི་ཆུ་
༡༡༡༢
མཁྲིག་མའི་ཚུ་ག་
153



སྒྱིད་ཁུང་ཆུ་བ
(-
རྟོང་པའི་ཆུ་བ
སྦྲུལ་མགོ་
༩༠
5. དོན་གནད་བཅུ་གསུམ་ནི། བཤད་རྒྱུད་ལས། རྒྱུས་
གནད་བཅུ་བཞི་དོན་གནད་བཅུ་གསུམ་དང༌། ཞེས་དོན་ལྔ་ལས་སྣོད་
དངོས་སུ་མ་བསྟན་ཡང༌། རྒྱུད་འགྲེལ་རྣམས་སུ་དོན་ལྔ་དང་སྣོད་དྲུག་
ཐམས་ཅད་ལ་སྦྱར་ནས་འགྲེལ་འདུག་པས་རེ་ཞིག་དེ་ལྟར་དུ་བཤད་པར།
ཀ སྙིང་གི་རྩེ། ཁ གློ་ བའི་བུ། ག
མཆིན་པའི་དཀྱིལ།
ང༔ མཆེར་པའི་མཐའ། ཅ མཁལ་མའི་འབྲས། ཆ ཕོ་བའི་སྨྲེམས།
154



བt
3
མཁྲིས་པའི་རྩི། ཉ ལོང་གི་ཁྲག་ལོང་། ཏ རྒྱུ་མའི་སྦྲུལ་་
མགོ ། ཐ སྒང་
པའི་
ཁ། ད གཞང་ ཁ་ ནག་ པོ། ན གཉེ་ མ།
བསམ་སེའུ་བཅས་སོ།
དེན་གནད་བཅུ་གསུམ།
。。
155



འོན་ཀྱང་རྒྱུད་ཚིག་ལ་ཞིབ་ ཏུ་དཔྱད་ན་དོན་ལྔ་སོ་སོའི་ཆ་ཤས་
རྣམས་ལ་བྱེད་ལས་དང་ནུས་པ་མི་འདྲ་བའི་དབང་གིས་གནད་ཀྱི་གསང་
མིག་བཅུ་གསུམ་ཞིག་ངོས་འཛིན་རྒྱུ་ཡོད་པའང་སྲིད་སྙམས་པས་བློ་ལྡན་
རྣམས་ཀྱིས་དཔྱད་པར་འཚལ།
6. རྩ་གནད་བརྒྱ་དང་དགུ་བཅུ་ཐམ་པ་ཡོད། །མགོ་ལ་རེ་གཉིས་
སྐེ་ལ་སོ་གསུམ་དང་། །དགུ་བཅུ་གོ་ལྔ་བྱང་ཁོག་སྟོད་སྨད་གནས། ཞེས་
པ་དེ་དག་ནི་གཏར་ཁ་བཤད་པའི་སྐབས་སུ་བཤད་པར་བྱའོ།
གསུམ། ལུས་ཀྱི་ལྡང་ཚད་བསྟན་པ།
ལུས་ཀྱི་ལྡང་ཚད་བསྟན་པ་ལ། བཤད་རྒྱུད་ལས།
དང་པོ་རླུང་གི་ལྡང་ཚད་ལྒང་ཕུག་གང་། །
མཁྲིས་པའི་ལྡང་ཚད་རང་གི་གསང་སྒྲོ་གང་། །
བད་ཀན་ལྡང་ཚད་རང་གི་སྙིམ་པ་གསུམ། །
ཁྲག་དང་ཕྱི་སའི་ལྡང་ཚད་སྙིམ་པ་བདུན། །
གཅིན་དང་ཆུ་སེར་ལྡང་ཚད་སྙིམ་པ་བཞི། །
ཞག་དང་ཚིལ་བུའི་ལྡང་ཚད་སྙིམ་པ་དོ། །
མདངས་དང་ཁུ་བའི་ལྡང་ཚད་ཁྱོར་བ་རེ། །
ཀླད་པའི་ལྡང་ཚད་རང་གི་སྙིམ་པ་གང༌། །
ཤ་ཡི་ལྡང་ཚད་སྦར་ཚད་ལྔ་བརྒྱ་སྟེ། །
བུད་མེད་བླ་དང་ནུ་མ་ཉི་ཤུ་ལྷག །
རུས་པའི་ལྡང་ཚད་རུས་རིགས་ཉི་ཤུ་གསུམ། །
156



དེ་ལས་སྒལ་ཚིགས་འཕང་ལོ་ཉི་ཤུ་བརྒྱད། །
རྩིབ་མའི་གྲངས་ནི་ཉི་ཤུ་རྩ་བཞི་སྟེ། །
སོ་ཡི་གྲངས་ནི་སུམ་ཅུ་རྩ་གཉིས་མཆིས། །
རུས་པའི་དུམ་བུ་སུམ་བརྒྱ་དྲུག་ཅུ་སྟེ། །
ཡན་ལག་ཚིགས་ཆེན་རྣམ་པ་བཅུ་གཉིས་ཡོད། །
ཚིགས་ཕྲན་ཉིས་བརྒྱ་དང་ནི་རྩ་བཅུ་འོ། །
ཆུ་བ་བཅུ་དྲུག་རྒྱུས་པ་དགུ་བརྒྱ་མཆིས། །
སྐྲ་ཡི་ཉག་མ་ཉི་ཁྲི་ཆིག་སྟོང་སྟེ། །
བ་སྤུའི་བུ་ག་བྱེ་བ་ས་ཡ་མཆིས། །
དོན་ལྔ་སྣོད་དྲུག་བུ་ག་སྒོ་དགུ་ཡོད། །
འཛམ་གླིང་རང་ལུས་འདོམ་གང་གྲུ་བཞི་སྟེ། །
གཟུགས་ངན་རྣམས་ལ་རང་ཕྲུ་ཕྱེད་དང་བཞི། ཞེས་སོ།
འདིར་རུས་པའི་དུམ་བུ་སུམ་བརྒྱ་དྲུག་ཅུ་ཞེས་པ་དེང་དུས་ནུབ་
ཕྱོགས་པའི་སྨན་གཞུང་དུ་206གྲངས་བསྒྲུངས་ཚུལ་དང་མི་འགྲིགས་ཀྱང་།
ཁྲོ་རུ་མཁན་པོ་ཚེ་རྣམ་མཆོག་གི་ཞལ་ནས། ནུབ་ཕྱོགས་པའི་སྨན་གཞུང་
དུ་བཤད་པ་ནི་མི་དར་མའི་ལུས་ལ་ཡོད་པའི་རུས་པའི་དུམ་བུའི་གྲངས་
ཡིན་འདུག བོད་ཀྱི་སྨན་གཞུང་དུ་བཤད་པ་ནི་བྱིས་པའི་སྐབས་ཀྱི་ལུས་
ལ་ཡོད་པའི་རུས་པའི་དུམ་བུ་རྣམས་ཡིན། བྱིས་པའི་སྐབས་སུ་རུས་ཕྲན་
ཆུང་ངུ་མང་པོ་ཡོད་པ་དེ་དག་མིའི་ན་ཚོད་ལོན་པ་དང་རུས་ཕྲན་རྣམས་
ཕན་ཚུན་འབྱར་ནས་གཅིག་ཏུ་གྱུར་ཏེ། རུས་པ་ཇེ་ཆེ་དང་གྲངས་ཇེ་
ཉུང་དུ་འགྱུར་འགྲོ་ཞིང་ཡོད་པ་ང་ཚོས་མི་རོ་སྣ་ཚོགས་པ་ཞིག་ལ་ཞིབ་
འཇུག་བྱས་པས་ཤེས་རྟོགས་བྱུང་། ཞེས་གསུངས་སོ།
157



བཞི། ལུས་ཀྱི་དབྱེ་བ་བཤད་པ།
བོད་ཀྱི་གསོ་རིག་གི་གཞུང་དུ་མིའི་ལུས་ལ་རྟེན་གྱི་དབྱེ་བ་དང་།
ན་ཚོད་ཀྱི་དབྱེ་བ། རང་བཞིན་གྱི་དབྱེ་བ། ནད་ཀྱི་དབྱེ་བ་སྟེ་བཞིར་
བཤད་ཡོད་པ་རེད། དེ་ལ་དང་པོ་རྟེན་གྱི་དབྱེ་བར་ཕོའི་ལུས་རྟེན་དང་།
མོའི་ལུས་རྟེན། མ་ནིང་གི་ལུས་རྟེན་དང་གསུམ་མོ།
ན་ཚོད་ཀྱི་སྒོ་ནས་དབྱེ་ན། ལོ་བཅུ་དྲུག་མན་ཆད་བྱིས་པའི་དུས།
བཅུ་དྲུག་ནས་བདུན་ཅུའི་བར་དར་མ། བདུན་ཅུ་ལས་འདས་པ་རྒན་པོ་
ཞེས་ཕྱེས་འདུག་ཀྱང་། འདི་ནི་ཆེས་གནའ་བོའི་དུས་ཀྱི་བོད་མིའི་ལུགས་
ཡིན་པར་འདྲ་སྟེ། གནའ་མིའི་གཏམ་དཔེ་ལ། དྲུག་ཅུའི་སྟག་གདོང་
གར་མ་དེ། །དགྲ་ཤུ་བ་གཉིས་ཀྱི་ལྟག་བདུད། བཅོ་ལྔ་བུ་མོའི་ཚེ་རོགས།
ཞེས་ཟེར་སྲོལ་ཡོད་པ་ལྟར་རེད་འདུག དེང་སང་ནི་འདི་ལྟ་བུའི་དབྱེ་
སྲོལ་མི་འདུག ཕལ་ཆེར་ལོ་བཅུ་ལོན་པ་ན་བྱིས་པའི་དུས་རྫོགས་པ་
དང་། ཞེ་ལྔ་བརྒལ་ནས་རྒན་པོའི་གྲལ་དུ་ཚུད་པ་ལྟ་བུར་མཐོང་ངོ༌།
ནད་ཀྱི་སྒོ་ནས་དབྱེ་ན། རླུང་མཁྲིས་བད་ཀན་གསུམ་པོ་དེ་རྣམ་
པ་གཞན་དུ་མ་གྱུར་པ་རང་བཞིན་ཇི་ལྟ་བར་གནས་པའི་ཁམས་བདེ་བའི་
ལུས་དང༌། དེ་གསུམ་པོ་རྣམ་པ་གཞན་དུ་གྱུར་ཏེ་ཁམས་འཁྲུག་པའི་
ནད་ཅན་གྱི་ལུས་ཏེ་རིགས་གཉིས་ཡོད་པ་རེད།
རང་བཞིན་གྱི་སྒོ་ནས་དབྱེ་ན། རླུང་གི་རང་བཞིན་ཅན་གྱི་མི་
དང་། དེ་བཞིན་དུ་མཁྲིས་པའི་མི། བད་ཀན་གྱི་མི། རླུང་མཁྲིས་
གཉིས་ ལྡན། བད་ རླུང་ གཉིས་ ལྡན། བད་ མཁྲིས་ གཉིས་ ལྡན།
158



གསུམ་ཀ་འདུས་པ་བཅས་ཀྱི་རང་བཞིན་ཅན་བཅས་དབྱེ་བ་བདུན་ཕྱེས་
ཡོད་པ་རེད། དེ་དག་སོ་སོའི་མཚན་ཉིད་ནི། བཤད་རྒྱུད་ལས།
༡ རླུང་གི་རང་བཞིན་ཅན་གྱི་མིའི་མཚན་ཉིད།
དེ་ལ་རླུང་གིས་བསྐྱེད་པའི་མི་རྣམས་ནི། །
དབྱིབས་སྒུར་ཤ་སྐེམ་མདོག་སྔོ་སྨྲ་བ་མང་། །
གྲང་ལྷག་མི་བཟོད་འགྲོ་ཚེ་སྒྲ་དང་བཅས། །
ནོར་ཆུང་ཚེ་ཐུང་གཉིད་སྲབ་ལུས་བོངས་ཆུང་། །
གླུ་དང་དགོད་དང་འཐབ་མོ་མདའ་ལ་དགའ། །
མངར་སྐྱུ་ཁ་ཚའི་རོ་ལ་སྲེག་པ་སྟེ། །
བྱ་རྒོད་ཁཱ་ཝའི་མཚན་ཉིད་ལྡན་པ་ཡིན། །
༢ མཁྲིས་པའི་རང་བཞིན་ཅན་གྱི་མིའི་མཚན་ཉིད།
མཁྲིས་པའི་རང་བཞིན་སྐོམ་དད་བཀྲེས་ཤས་ཆེ། །
སྐྲ་ལུས་མདོག་སེར་བློ་རྣོ་ང་རྒྱལ་ཆེ། །
རྡུལ་ཆེ་དྲི་ང་ཚེ་ནོར་ལུས་བོངས་འབྲིང་། །
མངར་ཁ་བསྐ་བསིལ་ཟས་ལ་སྲེད་པ་སྟེ། །
སྟག་སྤྲེལ་གནོད་སྦྱིན་ (ལི་ལི་)ན
མཚན་ཉིད་ལྡན་པ་ཡིན།
༣ བད་ཀན་རང་བཞིན་ཅན་གྱི་མིའི་མཚན་ཉིད།
བད་ཀན་རང་བཞིན་ཅན་ནི་ལུས་བསིལ་ཞིང༌། །
རུས་ཚིགས་མི་མངོན་ཤ་རྒྱས་ཁ་དོག་དཀར། །
དབྱིབས་དགྱེ་བཀྲེས་སྐོམ་ཉོན་མོངས་ཐན་པ་བཟོད། །
ལུས་ཚོ་ཚེ་རིང་ནོར་མང་གཉིད་མཐུག་ཅིང༌། །
ཞེ་སྡང་འདམ་རིང་རང་བཞིན་ངང་རྒྱུད་བཟང་། །
159.



ཚ་སྐྱུར་བསྐ་རྩུབ་ཟས་ལ་སྲེད་པ་སྟེ། །
སེང་གེ་ཁྱུ་མཆོག་མཚན་ཉིད་ལྡན་པ་ཡིན། །
ལྡན་དང་འདུས་པ་འདྲེས་ལས་ཤེས་པར་བྱ། ཞེས་སོ།
འདི་ལ་བཀྲ་འབུམ་རྒྱུད་བཞིའི་བཀའ་འགྲེལ་ལས། ། རླུང་གིས་་
སྐྱེད་པའི་མི་ལ་འགྲོ་ཚེ་སྒྲ་ཞེས་པ་ཚིགས་བར་ལས་གྲགས་པ། བྱ་རྒོད་
དང་ཁྭ་ཏ་ཝ་རྣམས་ནི་སྟོབས་རྩལ་ཆུང་ལ་ཕོངས་པའི་མཚན་ཉིད་ལྡན་པ་
གཞན་གྱི་མིག་ཏུ་མི་འཕྲོད་པ། ། སྟག་ནི་དཔའ་རྩལ་ལྡན། སྤྲེའུ་ནི་བྱ་
བྱེད་མང་བ། ། གནོད་སྦྱིན་ནི་མི་མ་ཡིན་སྟེ་གཞན་ལ་འཚེར་བ། སེང་
གེ་སྟོབས་རྩལ་ཤིན་ཏུ་ཆེ་ཡང་གཞན་ལ་གནོད་སེམས་མེད་པ། ཁྱུ་མཆོག་
ནི་ བ་ ཡིན་ ཏེ་ མང་ པོའི་ནང་ན་ གཤིས་ དལ་ བའི་ མཆོག་ ཏུ་ གྱུར་ པའོ།
ལྡན་པ་གསུམ་ལས་རླུང་མཁྲིས་གཉིས་དང་ལྡན་པ་ཅུང་ཟད་ཆུང་ཞིང་།
བད་རླུང་གཉིས་དང་ལྡན་པ་འབྲིང་ལ། བད་མཁྲིས་གཉིས་དང་ལྡན་པ་
ནི་ཆེ་བ་ཡིན་ནོ། དེ་བཞིན་དུ་སྤྱོད་པ་དང་སྐད་ཀྱི་ང་རོ་དང་བསམ་པ་ལ་
སོགས་པ་རྣམས་ཀྱང་འདྲེས་པའི་རང་བཞིན་ཅན་དུ་བལྟ་དགོས་ཤིང་།
འདུས་པ་ནི་དེ་གསུམ་གྱི་མཚན་ཉིད་སོགས་འདྲེས་པ་ལས་ཤེས་པར་བྱ་སྟེ།
མི་གང་ཞིག་གཟུགས་ཧ་ཅང་ཆེས་པ་སོགས་མ་ཡིན་པར་འཚམས་ཤིང་ཁོ་
ལག་རྫོགས་པ་དང་། ནད་ཉུང་བ་སོགས་མཆོག་ཏུ་གྱུར་པའི་ཡོན་ཏན་
རྣམས་དང་ལྡན་པ་ཡིན་ནོ། ཞེས་གསུངས་སོ། །
160



ལེའུ་དགུ་པ།
ལུས་འཇིག་པའི་སྐོར་བཤད་པ།
གཅིག སྤྱི་འཆི་ལྟས་ཡོང་བའི་རྒྱུ་མཚན།
དང་པོ་ལུས་འཇིག་པའི་སྔ་ལྟས་སུ་འཆི་ལྟས་བཤད་པར། སྤྱིར་
འཇིག་རྟེན་ཁམས་ཀྱི་དངོས་པོ་ཐམས་ཅད་སྐད་ཅིག་ཀྱང་མི་རྟག་པའི་རང་
བཞིན་ཡིན་པའི་ཕྱིར་ན། རང་རེ་རྣམས་ཀྱི་ལུས་རྟེན་འདི་ཡང་སྐྱེས་མ་
ཐག་པའི་སྐད་ཅིག་གཉིས་པ་ནས་རིམ་བཞིན་འཆི་བ་ལ་ཇེ་ཉེ་འགྲོ་བཞིན་
ཡོད་པ་རེད། རང་རེ་རྣམས་ཀྱི་ལུས་རྟེན་འདི་མའི་མངལ་ནས་སྐྱེ་བའི་
ཉིན་དེ་ནས་བཟུང་ལུས་ཀྱི་འབྱུང་བའི་ཁམས་དང་ཕྱི་རོལ་ཡུལ་གྱི་འབྱུང་
བའི་ཁམས་གཉིས་ཕན་ཚུན་འབྲེལ་བ་གྲུབ་འགྲོ་ཞིང་ཡོད་པ་རེད། དེ་
ཡང་སོ་སོ་སྐྱེ་བའི་གནམ་ལོའི་ཁམས་དེ་དང་རང་རང་གི་ལུས་ཀྱི་འབྱུང་
བའི་ཁམས་གཉིས་འབྲེལ་བ་གྲུབ་ཚུལ་ལ་བརྟེན་ནས་མི་ཚེ་གཅིག་གི་སྲོག་
དང་། ལུས། དབང་ཐང༌། ཀླུང་རྟ། བླ་བཅས་ཀྱི་ཁམས་གཏན་
འཁེལ་བྱེད་ ཅིང་ཡོད་ལ། དེ་ ཡང་ སྐྱེ་ དུས་ ཀྱི་ ཟླ་ བ་ དང་། ཉི་ མ།
དུས་ཚོད། སྐྱེ་ཡུལ། སྐྱེ་དུས་ཀྱི་གཟའ་སྐར། ཕ་ཀླུང་མི་ཀླུང་བཅས་
161



ཀྱི་ཁམས་དང་སོ་སོའི་ལུས་ཀྱི་འབྱུང་ཁམས་འཕྲོད་ཚུལ་མི་འདྲ་བའི་དབང་
གིས་མི་སོ་སོ་ལ་ལས་དབང་གི་ཁམས་མི་འདྲ་བ་རེ་གྲུབ་ཡོད་པ་རེད། དེ་
ལྟར་ཐུན་མོང་མ་ཡིན་པའི་ལུས་ཀྱི་ཁམས་དེ་དང་། ཕྱི་རོལ་ཡུལ་གྱི་
འབྱུང་ཁམས་གཉིས་ཕན་ཚུན་འབྲེལ་བ་གྲུབ་ཚུལ་ལ་བརྟེན་ནས་དུས་རྒྱུན་
དུ་ལུས་ཁམས་ལ་ཕན་གནོད་ཀྱི་རྣམ་པ་དང༌། བདེ་སྡུག་གི་འཚོ་བ་་
འགྱུར་འགྲོ་ཞིང་ཡོད་པ་དེ་དག་སྐབས་འགར་མཐུན་རྐྱེན་དང་། སྐབས་
འགར་འགལ་རྐྱེན་དུ་འཕྲོད་པའི་སྔ་ལྟས་སུ་རྨི་ལམ་བཟང་ངན་དང༌།
རྣམ་འགྱུར་མི་འདྲ་བ་ཡོང་གི་ཡོད་པ་ནི། མེ་འབར་བའི་སྔ་ལྟས་སུ་དུ་བ་
འབྱུང་བ་དང༌། ཆུ་ཡོད་པའི་རྟགས་སུ་ཆུ་བྱ་མཐོང་བ་བཞིན་ནོ། འོ་
ན་ཕྱི་ནང་གཉིས་ཀྱི་འབྱུང་ཁམས་འཕྲོད་ཚུལ་འདི་ནི་ཉིན་རེ་བཞིན་དང་།
ཐ་ན་སྐད་ཅིག་རེ་བཞིན་འགྱུར་བ་ཆོས་ཉིད་ཀྱིས་གྲུབ་པ་ཞིག་ཡིན་སྟབས།
འདི་ཡིས་ཕན་གནོད་བྱ་བ་ཐམས་ཅད་ལྡོག་ཏུ་མེད་པའི་ཆོས་ཉིད་ཅིག་ཏུ་
གྲུབ་པ་མིན་ནམ་ཞེ་ན། དེ་ལྟར་མིན་ཏེ། ཕྱི་མ་རྒྱུད་ལས། འགྲོ་
བའི་ལུས་འདི་འབྱུང་བ་བཞི་ལས་གྲུབ། །གསོ་བྱའི་ནད་ཀྱང་འབྱུང་བ་
བཞི་ཡིས་བསྐྱེད། །གཉེན་པོའི་སྨན་ཡང་འབྱུང་བཞིའི་ངོ་བོ་ཉིད། །ལུས་
ནད་གཉེན་པོ་བདག་ཉིད་གཅིག་པར་འབྲེལ། །གསོ་བྱ་གསོ་བྱེད་བསོད་
ནམས་ལས་ཀྱིས་འབྲེལ། །ཞེས་གསུངས་པ་ལྟར། འགྲོ་བ་མིའི་ལུས་ཀྱི་
འབྱུང་བའི་ཁམས་ལ།། ཕྱིར་རོལ་ཡུལ་གྱི་འབྱུང་བའི་ཁམས་ཀྱིས་གནོད་
པར་བྱེད་པའི་ཚེ། དེའི་གཉེན་པོར་དངོས་པོ་གཞན་ཞིག་གི་འབྱུང་བའི་
ཁམས་ཀྱི་ནུས་པས་ལྡོག་ཐུབ་ཀྱི་ཡོད་པ་སྟེ་དཔེར་ན། མི་གང་ཞིག་གི་ཚེ་
རབས་ལས་རྩིས་ལ་སོགས་པའི་ཐབས་ལ་བརྟེན་ནས། གནམ་ལོ་གང་
ཞིག་ལ་མི་འདོད་པའི་རྐྱེན་གང་ཡང་རུང་བ་ཞིག་དང་འཕྲོད་ངོ་ཤར་བའི་
162



ཚེ་དང༌། རྨི་ལྟས་ངན་པ་འབྱུང་བའི་དུས་སུ་གང་ཟག་རང་ཉིད་ཀྱི་སྲོག་
ལུས་ དབང་ ཀླུང་ གི་ ཁམས་ དང་ བསྟུན་ནས་ རང་ གི་ སྡོད་ གནས་དང་།
མལ་སའི་དབྱིབས་སོགས་རྣམ་པ་བསྒྱུར་བ་དང་། གོས་ཀྱི་ཁ་དོག་བསྒྱུར་
བ་བཅས་ཀྱི་ཆོ་ག་ལེགས་པར་བསྒྲུབ་ན། དེ་དག་གི་དབྱིབས་དང་ཁ་
དོག་ནི་འབྱུང་བའི་ནུས་པ་ཡིན་སྟབས། གང་གནོད་བྱེད་དེའི་གཉེན་
པོར་བྱེད་དེ་ ཉེས་སྐྱོན་རྣམས་ སྔོན་འགོག་བྱེད་ཐུབ་ ཅིང་ ཡོད་ པ་རེད།
འབྱུང་བ་མ་བུ་དགྲ་གྲོགས་ཀྱི་འགྲོས་དང་བསྟུན་ནས་དབྱིབས་དང་ཁ་དོག་
གི་ནུས་པ་དེ་དག་གྲོགས་འཕྲོད་དུ་སོང་ན་མཐུན་རྐྱེན་དུ་འགྱུར་བ་དང༌།
གལ་ཏེ་དགྲ་འཕྲད་དུ་སོང་ན་འགལ་རྐྱེན་ཡང་བྱེད་ཐུབ།
བོད་ཀྱི་འཚོ་བའི་ནང་དུ་དུས་རྒྱུན་མཐོང་ཆོས་སུ་གྱུར་པའི་ནད་
པའི་ཆེད་དུ་རིམ་གྲོ་ལ། གཏོ་མདོས་ཡས་གླུད་ཀྱི་ཆོ་ག་རྣམས་བསྒྲུབ་ཚེ་
དེའི་ ནང་ དུ་ ཁ་ དོག་སྣ་ཚོགས་ ཀྱི་ དར་ཚོན་དང་བལ་ཚོན་ སྒྲོན་ ཅིང་།
འབྱུང་བ་ལྔའི་ཁ་དོག་གི་སྐུད་པ་རིགས་མི་འདྲ་བ་རྣམས་ཀྱིས་ནམ་མཁའ་
དང་། རྒྱང་བུ།
རྒྱང་བུ། མདའ་བཀྲ། འཕང་བཀྲ་སོགས་བཅའ་ནས་གཏོ་
རྫས་སུ་གཤམ་སྲོལ་ཡོད་པ་དང༌། ཁང་པའི་ནང་དུ་ས་དཀར་གཏོར་བ་
དང་། སྐྱིད་བུར་སྐུ་དཀར་གསོལ་བ་དང་། ཁང་བའི་ཕྱོགས་གང་ཞིག་
ལ་སཙྪ་སྤུངས་བ། དར་ལྕོག་འཛུགས་པ་ལ་སོགས་པ་འདི་དག་ཐམས་
ཅད་དོན་དུ་འབྱུང་ལྔའི་དགྲ་ཡི་གནོད་པ་རྣམས་ཞི་བའི་ཐབས་སུ་བྱས་པ་
ཤ་སྟག་རེད། དེར་བརྟེན་འདི་དག་ཐོག་མར་སྲོལ་འབྱེད་པའི་སྐབས་སུ་
དགོས་པ་དང་རྒྱུ་མཚན་མང་པོ་ཞིག་ལ་དམིགས་ནས་བྱས་པ་ཞིག་ཡིན་
སྟབས། འདི་དག་ལ་དེང་དུས་ཚན་རིག་ལུགས་ཀྱི་གཏན་ཚིགས་དང་རྒྱུ་
མཚན་གང་འཚམས་ཞིག་འབྲེལ་ནས་བཤད་ཆོག་གི་རེད། འོན་ཀྱང་
163



དགོས་པ་དང་རྒྱུ་མཚན་གང་ཡང་མི་ཤེས་པ་ཞིག་གིས་བལྟས་ན་རྨོངས་
དད་ཀྱི་རྣམ་པ་འདྲ་པོ་མཐོང་སྲིད་ཀྱི་རེད།
གཉིས། ཕོ་ཉ་ལ་བརྟེན་ནས་འཆི་ལྟས་བརྟག་པ།
༡
བོད་ཀྱི་གསོ་བ་རིག་པའི་གཞུང་དུ་འཆི་ལྟས་བརྟག་པའི་སྐབས་སུ་
རིང་བའི་འཆི་ལྟས་ལ་ཕོ་ཉའི་ལྟས་དང༌། རྨི་ལམ་གྱི་ལྟས། རྣམ་་་་
འགྱུར་གྱི་ལྟས་ཏེ་དབྱེ་བ་གསུམ་ཕྱེས་ནས་བཤད་ཡོད་པར། དེ་ཡང་ཕོ་
ཉའི་ལྟས་ཞེས་པ་རྟེན་འབྲེལ་ལ་ཉེ་ལ་བརྟག་པའི་སྲོལ་ཞིག་སྟེ། སྨན་པ་
གདན་ཞུས་འགྲོ་བ་པོ་ཕོ་ཉ་དེ་དང་སྨན་པ་གཉིས་འབྲེལ་བར་བྱ་བའི་གོ་
རིམ་ནང་དུ་རྟེན་འབྲེལ་ལེགས་ཉེས་ཀྱི་མཚན་མ་གང་མཐོང་བརྟགས་པ་
ཞིག་སྟེ།
ཕོ་ཉའི་ལྟས་ངན་ པའི་ སྐོར། ཕོ་ཉ་སྤྱོད་ངན་ཅན་དང་།
སྡིག་སྤྱོད་ཅན། མིང་བཀྲ་མི་ལེགས་པ། བཀྲ་མི་ཤེས་པའི་ལུགས་ཀྱི་
གོས་དང་རྒྱན་འདོགས་པ། ངག་ནས་རྟེན་འབྲེལ་ལོགས་པའི་ཚིག་སྨྲ་
ཞིང་ཡོང་བ་སོགས་ཕོ་ཉ་ངན་པའི་རྟགས་དང༌།
དུས་ནི། ཕོ་ཉ་དེ་སྨན་ པའི་རྩེར་སླེབས་པའི་དུས་སུ་སྨན་པ་་་
སེམས་རྩུབ་པ་སྟེ་ཁོང་ཁྲོ་ཞིང་ཡོད་པ་དང་། ངག་ནས་མི་ཤིས་པའི་ཚིག་
སྨྲ་བཞིན་པའི་སྐབས་དང་འཁེལ་བ། དངོས་པོ་གང་ཞིག་གཅོད་པ་དང༌།
གཏོར་གཤིག་བྱེད་པ། མཚུན་གཏོར་ཏེ་གཤིན་པོའི་ཆེད་དུ་ཆོ་ག་བྱེད་པ།
སྦྱིན་སྲེག་གི་ཆོ་ག་བྱེད་བཞིན་ཡོད་པ་བཅས་ནི་ཕོ་ཉ་སླེབས་པའི་དུས་ངན་
པ་དང་།
164



སྨན་པ་ནད་པའི་ཆེད་དུ་ལམ་ལ་ཞུགས་པའི་དུས་སུ། ། ཚེས་དྲུག
བཞི། དགུ་བཅས་དང་། ཉི་ཟླ་གཟས་ཟིན་པའི་དུས་དང་། གཟའ་
སྐར་ངན་པ་སྟེ་དཔེར་ན་འཆི་སྦྱོར་ལྟ་བུ་འཕྲོད་སྦྱོར་མི་ལེགས་པའི་དུས་
དང༌། མཚན་མོའི་འགོ་ཚུགས་པའི་དུས་སུ་ལམ་དུ་འཇུག་དགོས་པ་
བཅས་ནི་དུས་ངན་པའི་རྟགས་སོ། འདིར་ཚེས་དྲུག་བཞི་དགུ་རྣམས་
ངན་པ་ཡིན་པའི་རྒྱུ་མཚན་བཤད་པའི་འགྲེལ་ པ་ནི་ད་བར་མ་མཐོང་།
དེང་དུས་བོད་པའི་ལུགས་སྲོལ་ལ་ཚེས་དྲུག་བཞི་དགུ་རྣམས་མི་ཤིས་པ་
ཡིན་པའི་བཤད་སྲོལ་ཡང་མི་འདུག་ཀྱང་། བོད་སྐད་ཀྱི་སྒྲ་གདངས་ལ།
དྲུག་ཅེས་པ་དངོས་པོར་སྐྱོན་ཤོར་བའི་གྲུག་ཅེས་པའི་སྒྲ་དང་མཚུངས་པ་
སྟེ། དཔེར་ན། ཐང་ཀ་ཚོན་གྲུག་སོང་བ། སྨན་རིལ་བུ་གྲུག་ནས་ཕྱེ་
མར་ཆགས་པ། གཞན་ཡང་དཔེར་ན་ཁང་སྟེང་ནས་ལྷུང་སོང་ཡང་རྐང་
ལག་ཆག་གྲུག་སོང་མི་འདུག་་ ་སྒྲ་དྲིལ་བརྡུང་ཁ་བརྒྱབ་སོང་ཀྱང་ཆག་
གྲུག་གང་ཡང་སོང་མི་འདུག་ལྟ་བུ་རྣམས་སོ། ། བཞི་ཞེས་པ་ཤི་དང་སྒྲ་
ཕྱོགས་མཚུངས་པ་དང་། དགུ་ཞེས་པ་ཉམས་རྒུད་ཀྱི་རྒུད་དང་སྒྲ་ཕྱོགས་
མཚུངས་པ་སྟེ། དེས་ན་ཆེས་གནའ་བོའི་དུས་ཀྱི་བོད་མིའི་སྐད་ལ་དྲུག་
དང་གྲུག བཞི་དང་ཤི། དགུ་དང་རྒུད་རྣམས་སྒྲ་མཚུངས་སུ་ཀློག་
ཅིང་ཡོད་པ་མ་ཟད། རྒྱུ་མཚན་དེ་ལ་བརྟེན་ནས་གྲངས་ཀ་དེ་དག་ལ་མི་
ཤིས་པའི་གྲངས་ཀྱི་རྣམ་རྟོག་བྱེད་པའི་ལུགས་སྲོལ་ཞིག་བྱུང་ཡོད་པར་འདྲ།
ལམ་དུ་བྱུང་བའི་རྟགས་ནི། སྨན་པ་དེ་ཉིད་ནད་པའི་རྩེར་འགྲོ་
བའི་ལམ་དུ། རང་གི་ཉེར་སྤྱོད་ཀྱི་དངོས་པོ་ལ་སོགས་དངོས་པོ་གང་
ཞིག་ཆད་པ་དང༌། ། མེས་ཚིག་པ།	ཆག་གྲུག་འགྲོ་བ་བཅས་རྟགས་
མཚན་ངན་པ་མཐོང་བ་དང༌། ངུ་བའི་སྒྲ་ཐོས་པ་དང༌། སེམས་ཅན་
165



ས
།
བསད་པ་མཐོང་བ། ལམ་དུ་འགྲོ་བཞིན་པའི་ཚེ་བྱི་ལ་དང་། སྤྲེའུ།
སྲམ། སྦྲུལ་བཅས་ཀྱི་སེམས་ཅན་དེ་དག་ལམ་བཅད་པའི་ཚུལ་དུ་མདུན་
ནས་འགྲོ་བ་མཐོང་བ་ལ་སོགས་པ་རྣམས་ནི་བཀྲ་མི་ཤིས་པའི་ལྟས་ཡིན་ནོ།
ཕོ་ཉའི་ལྟས་བཟང་པོའི་སྐོར། ཕོ་ཉ་ཡ་མཚན་ཅན་ཏེ་ཡ་
རབས་ཀྱི་སྤྱོད་པ་ཅན་དང༌། དགེ་སྦྱོར་ཅན། རིགས་མཐུན་པ་སྟེ་རྒྱན་
གོས་སྨྲ་རྗོད་ལ་སོགས་ཡུལ་ལུགས་བཟང་པོ་དང་མཐུན་པར་བྱེད་པ་ཕོ་
ཉའི་ལྟས་བཟང་དང་།
ལམ་དུ་ཞུགས་པའི་ལྟས་བཟང་ནི ། བཤད་རྒྱུད་དུ། དགེ་བ་
འབྲུ་དང་ཞོ་སོགས་སྣོད་གང་དང༌། ། དྲིལ་བུ་མར་མེ་མེ་ཏོག་འབྲས་ཡོས་
ཟན། ། ལྷ་ཡི་སྐུ་དང་ལུས་ཀྱི་རྒྱན་དཀར་པོ། ། ཆོས་སྤྱོད་པ་དང་རྒྱལ་་་
མཚན་བསྒྲེང་བ་དང་།། མེ་འབར་རྟ་ལུག་བ་སོགས་ཕྲུ་གུ་བཅས། །ཡིད་
དུ་འོང་བའི་སྒྲའམ་བཟའ་བཏུང་རྒྱུན། །དེ་དག་ལམ་དུ་མཐོང་ནམ་ཁྱིམ་
དུ་འཇུག ། དགེ་ལྟས་ནད་པ་སོས་པའི་མཚན་ཉིད་ཡིན། ཞེས་་༌་་
གསུངས་པ་ནི་གོ་སླ།
དེ་ལྟའི་ལྟས་བཟང་ངན་ལ་བརྟག་ནས་ནད་པ་འཚོ་འཆིའི་ཁ་དམར་
གདགས་པ་ནི། ཡུལ་ལུགས་དང་འབྲེལ་བའི་རྟེན་འབྲེལ་ལ་ཉེ་ལ་བརྟག་
སྲོལ་ཞིག་ཡིན་སྟབས། ཚན་རིག་དང་འབྲེལ་བའི་རྒྱུ་མཚན་འདི་དང་
འདིའོ་ཞེས་བཤད་དཀའ་ན་ཡང་། འདི་ནི་འགྲོ་བ་མིའི་རིགས་ཐུན་མོང་
གི་གོམས་སྲོལ་ཞིག་ཡིན་སྟབས་མི་རིགས་ཐམས་ཅད་ཀྱི་ནང་དུ་དེ་ལྟ་བུའི་
ལུགས་སྲོལ་འདི་གནས་ཡོད་པ་ཞིག་རེད། འོན་ཀྱང་མི་རིགས་སོ་སོའི་
ཡུལ་སྲོལ་གོམས་གཤིས་མི་འདྲ་བའི་དབང་གིས་ལྟས་བཟང་ངན་ཟེར་བ་དེ་
མཐའ་གཅིག་ཏུ་གཏན་འཁེལ་བ་ཞིག་ཡོད་པ་མ་རེད། དེར་བརྟེན་མི་
166



རིགས་གཅིག་ལ་བཀྲ་ཤིས་པའི་ལྟས་བཟང་དེ་མི་རིགས་གཞན་ཞིག་ལ་མི་
དགེ་བའི་ལྟས་ངན་ཞིག་ཏུ་སྣང་སྲིད་ཀྱི་རེད། བཤད་རྒྱུད་དུ་བསྟན་པའི་
ལྟས་བཟང་ངན་འདི་དག་ནི་ཐུན་མོང་མ་ཡིན་པ་བོད་ཀྱི་ཡུལ་སྲོལ་གོམས་
གཤིས་ཞིག་ཡིན་པར་ཤེས་དགོས།
ལྟས་ཞེས་པ་དེ་རྒྱུ་མཚན་རྩ་བ་ནས་མེད་པ་ཞིག་ཀྱང་མ་ངེས་ཏེ།
དཔེར་ན་དུད་འགྲོའི་སེམས་ཅན་འགའ་ཞིག་སྐབས་འགར་མི་ལས་ཚོར་བ་
རྣོ་བ་ཡང་ཡོད་དེ། དཔེར་ན་ང་ཚོས་བྱ་དང་བྱིའུས་བྱེད་ལས་ལ་བརྟག་
ནས་ཆར་པ་དང་། ། ཁ་བ་འབབ་མིན་རྟོགས་ཐུབ་པ་དང་། དེ་བཞིན་
དུ་སྒོ་ཟོག་དང་། ཁྱི། བྱི་བ་སོགས་སྲོག་ཆགས་འགའ་ཞིག་གི་བྱེད་
ལས་ལ་བརྟེན་ནས་ས་འགུལ་ཡོང་གི་ཡོད་པ་རྗེས་དཔག་བྱེད་ཆོག་པ་ལྟར།
ང་ཚོས་སྲོག་ཆགས་འགའ་ཞིག་གི་བྱེད་ལས་ཀྱི་རྟགས་དེ་ནད་པའི་ཚེ་སྲོག་
ལ་ཉེན་ཁ་ཡོང་གི་ཡོད་པའི་རྗེས་དཔག་གི་རྟགས་བྱེད་མི་ཆོག་པ་མི་འདུག་
སྙམ། གཞན་ཡང་སྲོག་ཆགས་ལས་གཞན་པའི་རྟགས་བཟང་ངན་ཟེར་
བ་དེ་དག་ཀྱང་། ཕྱི་ནང་གཉིས་ཀྱི་འབྱུང་བའི་འབྲེལ་བ་དེ་དག་འཕེལ་
འགྲིབ་དང་འཕོ་འགྱུར་འགྲོ་ཚུལ་གྱི་ཆོས་ཉིད་ལ་བརྟེན་ནས་བརྟག་དཔྱད་
ཅིག་བྱས་ན། མ་འོངས་པའི་ཚན་རིག་གི་ནང་དུ་རྒྱུ་མཚན་ངེས་ཅན་རེ་
རྙེད་རྒྱུ་ཡོད་པའང་སྲིད།
གསུམ། རྨི་ལམ་ལ་བརྟེན་ནས་འཆི་ལྟས་བརྟག་པ།
༡
རྨི་ལམ་གྱི་དབྱེ་བ་དང་རྒྱུ་མཚན། རྨི་ལམ་གྱི་ལྟས་ནི་གཙོ་
བོར་རྩ་དང་རླུང་གི་བྱེད་ལས་ལ་བརྟེན་ནས་བྱུང་བ་ཞིག་སྟེ། འདི་ནི་
167



ཀུན་གཞིའི་རྣམ་ཤེས་སྟེང་ནས་དྲུག་པ་ཡིད་ཀྱི་ཤེས་པ་བག་ཆགས་དང་
བཅས་པ་ཉོན་མོངས་པ་ཅན་གྱི་ཡིད་དེ་སྲོག་རླུང་གིས་བསྐྱོད་ནས་ཡིད་ཀྱི་
འདུ་བྱེད་ལངས་པ་ནི་རྨི་ལམ་གྱི་ངོ་བོ་ཡིན་ལ། དེ་ལའང་མདོར་བསྡུས་
ན་ལུས་ཁམས་བདེ་ཐང་གི་གནད་དོན་དང་འབྲེལ་བ་ཡོད་མེད་ཀྱི་རྨི་ལམ་
རིགས་གཉིས་ཡོད་པ་སྟེ། བཤད་རྒྱུད་ལས། མཐོང་ཐོས་མྱོང་དང་
གསོལ་ བ་ བཏབ་ པ་ དང་། ། གྲུབ་ པ་ ནད་ ལས་ བྱུང་ དང་ རྣམ་ པ་ དྲུག་
ཅེས་གསུང་པ་ལྟར་རྨི་ལམ་གྱི་དབྱེ་བ་དྲུག་པོ་དེ་དག་སོ་སོ་འབྱུང་བའི་རྒྱུ་ནི།
(1) ཉིན་མོའི་དུས་སུ་མིག་གིས་མཐོང་བའི་དོན་རྐྱེན་དེ་དང་རིགས་་་
མཐུན་པ་མཚན་མོ་གཉིད་ཉལ་བའི་གནས་སྐབས་ན་རྨི་ལམ་དུ་བྱུང་བ་ནི།
མཐོང་བའི་རྨི་ལམ་སྟེ་ཕྱིས་ནས་ངེས་པར་འབྱུང་བའི་འབྲས་བུ་གང་ཡང་
མེད་དོ།(2)གཉིད་ཉལ་བའི་ཚེ་རྣ་བའི་ལམ་དུ་སྒྲ་གང་ཞིག་ཐོས་པ་དེ་དང་
ཚུལ་རྗེས་སུ་མཐུན་པ་རྨི་ལམ་དུ་བྱུང་བ་ནི། ཐོས་པའི་རྨི་ལམ་སྟེ་དེ་
ལའང་བཟང་ངན་ལྟས་ཀྱི་འབྲས་བུ་གང་ཡང་མེད་དོ། (3)གཉིད་ཉལ་
བའི་ཚེ་ལུས་ལ་རེག་བྱ་བདེ་སྡུག་འཇམ་རྩུབ། ལྕི་ཡང་སོགས་ཉམས་
སུ་མྱོང་བ་དེ་དང་ཚུལ་རྗེས་སུ་མཐུན་པའི་རྨི་ལམ་བྱུང་བ་ནི། མྱོང་བའི་
རྨི་ལམ་སྟེ་དེ་ལ་ཡང་འབྲས་བུ་མེད་དོ། (4) རང་གི་འདོད་པའི་དོན་
གང་ཞིག དེ་འགྲུབ་པའི་ཆེད་དུ་གསོལ་བ་བཏབ་པ་སྟེ་རེ་བ་ནན་པོ་
ཡིད་ལ་བཅངས་བར་དེ་དང་འབྲེལ་བའི་རྨི་ལམ་ནི། གསོལ་བ་བཏབ་
པའི་རྨི་ལམ་སྟེ་དེ་ལ་ཡང་འབྲས་བུ་མེད་དོ། (5) མི་སོ་སོའི་རང་བཞིན་
ནད་ཀྱི་ཁམས་སོ་སོ་དང་མཐུན་པའི་རྨི་ལམ་བྱུང་བ་ནི། ནད་ཀྱི་རྨི་ལམ་
སྟེ་འབྲས་བུ་མེད་དོ།
འོ་ན་འབྲས་བུ་དང་ལྡན་པའི་རྨི་ལམ་གང་ཞེ་ན། （6)འབྲས་བུ་གྲུབ་
168



པའི་རྨི་ལམ་སྟེ། དེ་ཡང་ཀུན་གཞིའི་སྟེང་དུ་གནས་པའི་དྲུག་པ་ཡིད་ཀྱི་
ཤེས་པ་དེ་ཉིད་སྲོག་རླུང་དང་ལྷན་ཅིག་ཏུ་ལུས་ཀྱི་རྩ་ལམ་རྣམས་སུ་རྒྱུ་བའི་
ཚེ། ། རླུང་མཁྲིས་བད་ཀན་རྣམས་ཀྱི་ཁམས་འཁྲུགས་པའི་དྲི་མ་སྟོབས་
དང་ལྡན་པས་ཡིད་དམ་སེམས་གང་དུ་འཇུག་པའི་བུ་གའི་རྒྱུ་སྲང་རྣམས་
བཀག་པའི་ཕྱིར་ན་ལུས་སེམས་མི་བདེ་བའི་རྟགས་སུ་བཀྲ་མི་ཤིས་པའི་རྨི་
ལམ་མཐོང་བ་དང༌། གཞན་ཡང་སྲོག་རླུང་རོ་མའི་ནང་དུ་ཚུད་ན་རྒྱུན་
ལྡན་མིན་པའི་ལོག་པའི་རྨི་ལམ་སྣ་ཚོགས་སྣང་གི་ཡོད་པ་ནི་འབྲས་བུ་གྲུབ་
པའི་རྨི་ལམ་ཞེས་ཟེར། སྲོག་རླུང་རོ་མར་ཚུད་པ་ནི་རླུང་ལོག་པ་སྟེ་འདི་
ཚད་མང་ཙམ་སོང་ན་ལུས་འཇིག་པའི་ཉེན་ཁ་ཆེན་པོ་ཡོང་གི་ཡོད་པ་རེད།
དེས་ན་རྨི་ལམ་འདི་རིགས་ནི་ལུས་ཁམས་བདེ་ཐང་བརྟག་པའི་ཉེན་ཟོན་
དྲིལ་བརྡ་(Alarm)ལྟ་བུ་ཞིག་རེད། ཇི་ལྟར་རྨི་ལམ་གྱི་ཚོར་བ་ཉམས་
སུ་མྱོང་བའི་ཚུལ་ནི མེས་པོའི་ཞལ་ལུང་ལས། རྨི་ལམ་དེ་ཇི་ལྟར་མ་
དག་པ་དང་འཁྲུལ་བའི་སྣང་བ་འབྱུང་བར་གྱུར་ན། ཐོག་མར་སྙིང་གར་
ཀུན་གཞིའི་སྟེང་དུ་ཚོགས་དྲུག་པོ་ཐམས་ཅད་སྡུད་དོ།། དེ་ནས་ཡང་སྲོག་
གི་རླུང་དང་ལྷན་ཅིག་ལངས་ནས་ལུས་ཀྱི་སྟེང་གི་ཕྱོགས་སྤྱི་བོར་སོང་ན་
ལྷའི་ཡུལ་གྱི་སྣང་བ་དང་། ནམ་མཁའ་ལ་ཕྱིན་པ་དང་། ། རི་མཐོན་
པོར་སོགས་གྱེན་དུ་འཛེགས་པ་དང་། ། མིག་གི་རྩ་ལ་སོང་ན་གཟུགས་ཀྱི་
རྣམ་པ་ཤིན་ཏུ་གསལ་བར་མཐོང་བ་དང་། དེ་བཞིན་སྒྲ་དང་དྲི་དང་རོ་
ལ་སོགས་པ་མ་འདྲེས་པར་འཆར་རོ། ། གང་གི་ཚེ་ཡིད་སྲོག་གི་རླུང་དང་
ལྷན་ཅིག་སྙིང་ཁའི་འོག་གི་ཕྱོགས་གསང་བ་ལ་སོགས་པར་སོང་ན་དམྱལ་
བ་དང༌། ཡི་དྭགས་དང་དུད་འགྲོ་ལ་སོགས་པའི་སྣང་བ་དང་། ཐུར་
དང་བྲག་རོང་དང་ནགས་འཐུག་པོ་ལ་སོགས་པར་འགྲོ་བ་དང་། མུན་
169



ཁུང་དང་དངོས་པོ་ཐམས་ཅད་མི་གསལ་བའི་རྣམ་པ་འཆར་བར་འགྱུར་
རོ། །ལུས་ཀྱི་བར་གྱི་རྩ་རྣམས་སུ་ཡིད་སྲོག་གི་རླུང་དང་ལྷན་ཅིག་ཏུ་འགྲོ་
བ་དེའི་ཚེ་གླིང་བཞི་ལ་སོགས་པ་སྟེང་གི་སྣང་བ་འཆར་རོ། དེ་ཡང་
མདུན་ གྱི་རྩྭ་རྣམས་ ལ་ སོང་ བའི་ཚེ་ ཤར་ ཕྱོགས་ ཀྱི་ སྣང་ བ་ འབྱུང་ངོ་།
གཡས་ཀྱི་རྩ་ལ་སོང་ན་ལྷོ། , རྒྱབ་ཀྱི་རྩ་ལ་སོང་ན་ནུབ། གཡོན་གྱི་རྩ་ལ་
སོང་ན་བྱང་ཕྱོགས་ཀྱི་སྣང་བ་འབྱུང་སྟེ། རྩ་གནས་ཡ
ཡངས་པ་ལ་ཡུལ་
ཡངས་པ་དང༌། རྩ་གནས་དོགས་པ་ལ་ཡུལ་ཤིན་ཏུ་དོགས་པའི་སྣང་བ་
འཆར་ཏེ། དེའི་ཕྱིར་སྲོག་(སྲོག་རླུང་རོ་མར་ཚུད་པ）གཡས་པར་རྒྱུ་
བའི་འཆི་ལྟས་འབྱུང་བའི་ཚེ་རྨི་ལམ་ན་ཡང་ལྷོ་ཕྱོགས་སུ་ཡང་ནས་ཡང་དུ་
ཕྱིར་པ་རྨིས་བས། ལྷོར་འགྲོ་བ་འཆི་ལྟས་སུ་བཤད་པའི་དོན་ཡང་དེ་
ཡིན་པར་གོའོ། ཞེས་སོགས་གསུངས་པ་ལྟར་རོ། དེ་ཙམ་དུ་མ་ཟད་རྨི་
ལམ་གྱི་འབྲས་བུ་འབྱུང་མིན་རྨི་ལམ་བྱུང་བའི་དུས་དང་ཡང་འབྲེལ་བ་
ཞིག་སྟེ། བཤད་རྒྱུད་ལས། མཚན་སྟོད་རྨི་ལམ་བརྗེད་ངེས་འབྲས་བུ་
མེད། ། ཐོ་རངས་མཐོང་དང་གསལ་ན་འབྲས་བུ་འབྱིན། ཞེས་དང་།
མེས་པོའི་ཞལ་ལུང་ལས། དེ་བཞིན་དུ་ཉིན་མོར་རྨིས་པ་དང་། རྨིས་
ནས་བརྗེད་པ་དང༌། ཤིན་ཏུ་ཡུན་ཐུང་བ་ཡང་འབྲས་བུ་མེད་པ་ཡིན་
ནོ། །ནམ་ཕྱེད་ཡན་ཆད་དུ་རྨི་ལམ་རྨིས་པ་ནི་དེའི་འབྲས་བུ་ཐག་རིང་བ་
ཡིན་ལ། ། མཐོང་བ་དེ་ ཡང་ ཤས་ཆུང་ཞིང་མཐོང་བ་ ཞན་པ་ཡིན་ནོ།
ནང་པ་བ་ལང་ཟས་ལ་ག
ཟས་ལ་གཏོང་བའི་ཚེ་རྨི་ལམ་མཐོང་བ་དེ་ནི་དེའི་ཉིན་པ་
ཉིད་འབྲས་བུ་ཆེན་པོ་མཐོང་བ་ཡིན་ནོ། ། ཡང་རྨི་ལམ་དེ་མཐོང་ནས་
གཉིད་ཀྱིས་མ་ལོག་ཅིང་། རྨི་ལམ་གཞན་གྱིས་བར་མ་ཆོད་པ་དང་།
དེ་བཞིན་དུ་དེ་དག་མི་མཐུན་པའི་ཚིག་གིས་ཆོད་པར་མ་གྱུར་ན་དེ་ནི་ཉིན་
170



པར་མཐོང་ཞིང་འབྲས་བུ་དང་བཅས་པ་ཡིན་ནོ། ཞེས་སོགས་གསུངས་
པ་ལྟར་རོ།
༢ རྨི་ལྟས་ངན་པའི་སྐོར། བཤད་རྒྱུད་ལས།
རྨི་ལམ་བྱི་ལ་སྤྲེའུ་སྟག་དང་ཝ། །
རོ་ལ་ཞོན་རྨིས་འཆི་བདག་ཟིན་པའི་རྟགས། །
མ་ཧེ་རྟ་ཕག་བོང་བུ་རྔ་མོང་ལ། །
གཅེར་བུར་ཞོན་ནས་ལྷོ་ཕྱོགས་འགྲོ་རྨིས་འཆི། །
སྤྱི་བོར་ལྕག་མ་སྐྱེས་ཏེ་བྱ་ཚང་བཅས། །
ཏ་ལ་ཚེར་མ་ཅན་ཤིང་སྙིང་གར་སྐྱེས། །
པད་མ་ཕྱུང་དང་གཡང་ལྷུང་དུར་ཁྲོད་ཉལ། །
མགོ་ཆག་བྱ་རོག་ཡི་དྭགས་རྨེ་ཅན་བསྐོར། །
རྐང་ལྤགས་ལྷུང་དང་མ་ཡི་མངལ་དུ་འཇུག །
ཆུས་ཁྱེར་འདམ་བྱིང་ཉ་ཡིས་མིད་པ་དང་། །
ལྕགས་གསེར་རྙེད་དང་ཚོང་དང་འཐབ་མོ་ཕམ། །
བྲོ་བའི་ཁྲལ་འདེད་བག་མ་ལེན་པ་དང༌། །
གཅེར་བུར་འདུག་དང་སྐྲ་དང་ཁ་སྤུ་བྲེགས། །
གཤིན་དང་ལྷན་ཅིག་ཆང་འཐུང་དེས་འདུད་དང་། །
གོས་དང་ཕྲེང་བ་དམར་པོས་བརྒྱན་པ་ཡི། །
གཤིན་པོ་དག་དང་ལྷན་ཅིག་གར་བྱེད་པ། །
དེ་དག་འཆི་བདག་དབང་དུ་སོང་བའི་ལྟས། །
དེ་ལ་སོགས་ཏེ་རྨི་ལམ་མི་བཟང་བ། །
ཡིད་འཇུག་བུ་ག་ནད་ཀྱིས་བཀག་ཕྱིར་མཐོང་། །
171



རྒྱུན་དུ་རྨི་བའི་ནད་པ་འཆི་འགྱུར་ཏེ། །
ནད་མེད་མ་ངེས་རིམ་འགྲོས་ཐར་བར་འགྱུར། ཞེས་སོ།
འདིར་བཀྲ་འབུམ་དཀའ་འགྲེལ་ལས། པད་མ་ཕྱུང་ནི་སྙིང་ག་
ནས་པད་མ་ཕྱིར་ཕྱུང་བ། རྨེ་ཅན་ནི་རྨེ་ཕོ་སོགས་བཀྲ་མི་ཤིས་པའི་མི།
རྐང་ལྤགས་ལྷུང་ནི་པགས་པ་སར་ལྷུང་བ། བྲོ་བའི་ཁྲལ་ནི་བྲོ་བརྡུང༌
བའི་ཁྲལ་དེད་པ་དང་། ཞེས་སོགས་གསུངས་འདུག
༣ རྨི་ལྟས་བཟང་པོའི་སྐོར། བཤད་རྒྱུད་ལས།
ལྷ་དང་ཁྱུ་མཆོག་སྐྱེས་བུ་གྲགས་པ་ལྡན། །
མེ་འབར་མཚོ་དང་ལུས་ཁྲག་མི་གཙང་བྱུགས། །
གོས་དཀར་གྱོན་དང་འཕན་གདུགས་ཤིང་འབྲས་རྙེད། །
རི་བོ་ཁང་བཟང་འབྲས་བཅས་ཤིང་ལ་འཛེག་ །
སེང་གེ་གླང་ཆེན་རྟ་དང་བ་ལང་ཞོན། །
ཆུ་བོ་མཚོ་བརྒལ་བྱང་ཤར་འགྲོ་བ་དང༌། །
ཉམ་ང་ལས་ཐར་དགྲ་བོ་ཕམ་པ་དང་། །
ལྷ་དང་ཕ་མས་མཆོད་པ་བྱེད་པ་རྣམས། །
གང་རྨིས་ཚེ་རིང་ནད་མེད་ནོར་རྙེད་འགྱུར། །
འདིར་བཀྲ་འབུམ་དཀའ་འགྲེལ་ལས། ལྷ་ནི་ཚངས་པ་བརྒྱ་བྱིན་
སོགས། ཁྱུ་མཆོག་རྟ་དང་བ་ལང་སོགས། ལུས་ལ་མེ་ཆེན་པོ་འབར་བ།
དྲི་མ་མེད་པའི་མཚོ། ཉམ་ང་བའི་བཙོན་རའམ་མུན་པའི་གནས་ལས་
ཐར་བ། ཞེས་སོགས་སོ། །
172



བཞི། རྣམ་འགྱུར་ལ་བརྟེན་ནས་འཆི་ལྟས་བརྟག་པ།
རྣམ་འགྱུར་གྱི་ལྟས་ནི། ཕྱི་ནང་གཉིས་ཀྱི་འབྱུང་བ་མི་མཐུན་པ་
འགལ་འཕྲད་དུ་ཉེ་བ་ན། ལུས་ངག་ཡིད་གསུམ་གྱི་རྣམ་པ་གཞན་དུ་
འགྱུར་བ་དེ་ནི་རིང་པོར་མི་ ཐོགས་པ་འཆི་བར་འགྱུར་བའི་སྔ་ལྟས་སུ་
བཤད་དེ། དཔེར་ན་སྔར་ མི་དེ་ གཤིས་བཟང་ཞིང་འགྲོགས་བདེ་བ།
བརྗིད་ཆགས་ཞིང་མདངས་ལྡན་པ། བློ་གྲོས་ལྡན་ཞིང་བསམ་པ་དཀར་
བ་ཅན་ཞིག་ཡིན་ན། གློ་བུར་དུ་རྣམ་པ་འགྱུར་ཏེ་གཤིས་གྱོང་ཞིང་སྤྲོ་
ཐུང་བ། བློ་ཞུམ་ཞིང་མདངས་ཉམས་པ་སོགས་སུ་འགྱུར་བ་ནི་འཆི་ལྟས་
སུ་བཤད་པ་དང༌། ཡང་དེ་ལས་གོ་ལྡོག་པ་མི་གང་ཞིག་སྔར་རང་གཤིས་
དང་མདོག་སོགས་ངན་པ་ཞིག་ཡོད་པ་དེ། གློ་བུར་དུ་གཤིས་དང་རྣམ་
པ་ཡག་པོར་འགྱུར་ནའང་འཆི་ལྟས་སུ་བཤད། །གཞན་ཡང་ནད་པ་དེ་
སྨན་པ་དང་། སྨན་དང༌། བླ་མ། མཛའ་བཤེས་རྣམས་ལ་རྒྱུ་མཚན་
གང་ཡང་མེད་པའི་སྒོ་ནས་སྡང་ཞིང་ཁྲོ་བའམ། ཡང་ན་གཤིས་དང་སྤྱོད་
པ་འཇམ་པོར་ཆགས་ཞིང་གདོང་ཡང
ཡང་ མཛེས་པ་ལྟར་ཆགས་པ་སོགས་་
མདོར་ན་སྔར་གྱི་སྐྱོན་ཡོན་རྣམས་རྣམ་པ་གཞན་དུ་འགྱུར་ན་འཆི་ལྟས་སུ་
བཤད་དོ། དེ་བཞིན་དུ་ལུས་དང་ བཞིན་གྱི་མདངས་ནད་དྲག་པོས་་
བཏབ་པ་ལྟར་ངན་ཞིང་བློ་སེམས་མི་བདེ་བ་དང༌། ། གཏོར་མ་བྱ་རོག་ལ་
བྱིན་ན་མི་ཟ་ཞིང་བྲོས་པ་དང་ཁྲུས་ལ་ཞུས་ན་སྙིང་ཁ་ལ་ཆུ་མི་ཆགས་ཞིང་
མྱུར་དུ་སྐམ་པ། ལག་པའི་སོར་མོ་གང་ཞིག་འཐེན་ན་སྒྲ་མི་འབྱུང་བ།
ཟས་བཟང་པོ་ཟོས་ཀྱང་སྟོབས་ཆུང་བ། ལུས་ཀྱི་དྲི་མ་སྔར་ལས་གོ་ལྡོག་
173



ཏུ་འགྱུར་བ། ཤིག་དང་སྲོ་མ་སྔར་མེད་པར་མང་དུ་འདུ་བའམ་ཡང་ན་
སྔར་ཡོད་པ་རྣམས་གློ་བུར་དུ་སྤངས་ཏེ་མེད་པ་འགྱུར་བ་རྣམས་ནི་འཆི་
ལྟས་སུ་བཤད་དོ། གཞན་ཡང་ཉི་མ་མེ་ལོང་ཆུ་དང་ནམ་མཁའ་ལ། །
གཟུགས་བརྙན་མགོ་བཅད་ཡན་ལག་མེད་ན་འཆི། ཞེས་ པ་གཞན་་་
རྣམས་གོ་སླ་ལ། འདིར་ནམ་མཁའ་ཞེས་པ་མེས་པོའི་ཞལ་ལུང་ལས།
ཉིན་པ་ནམ་མཁའ་ཤིན་ཏུ་དྭངས་བའི་སྐབས་སུ་ཐོག་མར་རང་གི་གྲིབ་མ་
ལ་མ་ཡེངས་པར་རྩེ་གཅིག་ཏུ་རིང་ཞིག་བལྟས་ནས་སླར་ནམ་མཁའ་ལ་
ཡུད་ཀྱིས་བལྟས་པ་ན་དུ་བའི་མདོག་ཅན་གྱི་གཟུགས་བརྙན་འཆར་བ་ཞིག་
ཡིན་པ་ལ་དེ་མི་འཆོར་བ། ཞེས་གསུངས།
ལྔ། ཉེ་བའི་འཆི་ལྟས་བཤད་པ།
ནད་པ་དེ་ཉིད་ཁོང་དུ་དུག་མ་སོང་ཞིང་རྡོ་ལ་སོགས་པའི་མཚོན་མ་
ཕོག་ པར་ མིག་ ལ་ སོགས་ པའི་ བུ་ ག་ དགུ་ པོ་ ནས་ ཁྲག་འཛག་ པ་ དང༌།
ངག་ནས་སྨྲས་པ་འཕྲལ་དུ་བརྗེད་པ། མཇེ་ནུབ་ཞིང་རྨིག་པ་འཕྱང་བ་
དང་། ཡང་དེ་ལས་ལྡོག་པར་རླིག་པ་ནུབ་ཞིང་མཇེ་འཕྱང་བ། ལུད་
པ་འགོག་ པ་ དང༌ སྦྲིད་ པ་ འབྱིན་ པའི་ཚེ་ སྔོན་ མེད་ པའི་ སྒྲ་འབྱུང་བ།
མར་མེ་ཤི་བའི་དྲི་མ་མི་ཚོར་བ། སྐྲ་ཕྱི་བའི་ཚེ་ཚོར་བ་མེད་ཅིང་།
བོར་རང་བཞིན་གྱི་སྣུམ་ཆགས་པ། སྐྲ་དང་སྨིན་མ་ལ་སྔར་མེད་པའི་
མཚམས་གསར་དུ་བྱེ་བ། རྩུབ་འཁྱིལ་ཏེ་སྐྲ་གྱེན་ཏུ་གཟིང་བ། དཔྲལ་
བ་ དང༌ ལྒང་ཕུག་གི་ངོས་ སུ་ ཟླ་གམ་དབྱིབས་ ཅན་ གྱི་ རྩ་ རིས་ སྣང་ བ།
མིག་སོགས་དབང་པོ་ལྔ་དང་གཟུགས་སོགས་ཡུལ་ལྔ་པོ་སྐྱོན་གང་གིས་ཀྱང་
174



མ་བསླད་པ་རང་བཞིན་ཐ་མལ་དུ་གནས་པའི་ཚེ།། སྔགས་དང་རྫས་ལ་
སོགས་པའི་འཁྲུལ་རྒྱུ་གང་ཡང་མེད་ཀྱང་། སྔར་ཡོད་པའི་ཡུལ་རྣམས་མི་
སྣང་ཞིང་། ཡུལ་མེད་པ་ཞིག་གསར་དུ་མཐོང་ཐོས་སོགས་འབྱུང་བ་
རྣམས་ནི་འཆི་ལྟས་སུ་བཤད། ལག་ངར་སྨིན་དབྲག་ལ་གཏད་ནས་མིག་
གིས་ནམ་མཁའ་ལ་ཆེད་དུ་བལྟས་པས་ཆད་པ་ལྟར་མཐོང་བ། མིག་
མཛུབ་མོས་བཙིར་བའི་ཚེ་འོད་གོར་ལྟ་བུ་ཞིག་སྣང་བ་དེ་མི་སྣང་བ་དང་།
ཡུན་རིང་དུ་མིག་འབྱེད་འཛུམ་མི་བྱེད་པ་རི་བོང་འབོས་ནོན་པ་སྟེ་གཉིད་
ལོག་པ་འདྲ་བ། མིག་འབྲས་ནང་དུ་རྡིབ་པ་དང་། མིག་གི་རྒྱ་མོའི་
མདངས་ཉམས་པ་ན་འཆི་བའི་ལྟས་སུ་བཤད། རྣ་བ་ལྟག་ཕྱོགས་སུ་
འབྱར་བ། ། ཨུཏྟ་ཆད་པ་སྟེ་རྣ་བའི་བུ་ག་བཀག་པའི་ཚེ་འུར་འུར་ཞེས་
པའི་སྒྲ་མེད་པར་གྱུར་པ་བཅས་ནི་འཆི་ལྟས་སུ་བཤད་དོ། ། མགོ་བོའི་
རླུངས་པའི་གྲིབ་མ་མེད་ན་འཆི། ཞེས་པར་མིས་པོའི་ཞལ་ལུང་ལས།
ཉི་མ་ལ་གནས་པའི་ཚེ་མགོ་བོའི་རླངས་པའི་གྲིབ་མ་མེད་པ་ན་ཡང་འཆི་
བར་འགྱུར། ཞེས་དང༌། བཀྲ་བུམ་དཀའ་འགྲེལ་ལས། ལུས་ཉི་མ་ལ་
གནས་པའི་ཚེ་མགོ་བོའི་གྲིབ་མ་ལ་རླངས་པ་གྱེན་དུ་འགྲོ་བ་དེ་མེད་ན་འཆི།
ཞེས་འགྲེལ་འདུག་ཀྱང་། འདིའི་དོན་དངོས་ཀྱི་མཚན་གཞི་གང་ཡིན་
རྩད་གཅོད་ལེགས་པར་བྱ་དགོས་པ་སྣང་། སྣ་བུག་ཆེར་གདངས་ཞིང་སྣ་
སྒོར་བ་སྐྱ་ཆགས་པ། ལྕེ་གཞུང་ནག་ལ་སྐམ་པ། ལྕེ་ཐུང་ངུར་ཆགས་
ཞིང༌ སྨྲ་ མི་ ཤེས་ པ། མ་ མཆུ་ འཕྱང༌ དང༌ ཡ་ མཆུ་ བརྗེས་ པ་ དང༌།
གདོང་ལ་རྡུལ་ཆགས་ཞིང་། ཁ་སྣ་ནས་རྒྱུ་བའི་དབུགས་གྲང་མོར་ཆགས་
པ། སོ་དྲེགས་ནག་པོ་ཡང་ཡང་ཆགས་པ།	དབུགས་ནང་དུ་སྡུད་མི་
ཐུབ་པ། ལུས་ཀྱི་དྲོད་ཡལ་བ་བཅས་ནི་འཆི་བའི་ལྟས་སུ་བཤད།
175



གཞན་ཡང་ལུས་པོ་ཕྱིའི་རེག་བྱ་གྲང་བ་ལ་ནང་དུ་ཚ་བའི་ནད་སྐྱེ་བ་
དང༌། གྲང་ནད་ཅན་ཡིན་ཡང་ཟས་སྤྱོད་ཚ་བའི་རིགས་མི་འདོད་པ་
དང༌། ཚད་ནད་ཅན་ཡིན་ཡང་ཟས་སྤྱོད་བསིལ་བ་མི་འདོད་པ། ཟས་
སྤྱོད་སོགས་ཆོ་ག་བཞིན་བྱས་ན་ནད་ལ་ཕན་སྐྱེད་མི་མཐོང་ཞིང་ཆོ་ག་ལོག་
པར་བྱས་ན་ཅུང་ཟད་བདེ་སྙམ་བྱེད་པ་བཅས་ནི་ཉེ་བའི་འཆི་ལྟས་ཡིན་ནོ།
དྲུག ཤིན་ཏུ་ཉེ་བའི་འཆི་ལྟས་བཤད་པ།
འབྱུང་བ་ལྔའི་རང་བཞིན་ཅན་གྱི་ལུས་འདི་ཉིད་ཐ་མ་འཇིག་པའི་
ཚུལ་ནི། ལུས་སྐྱེད་པའི་སྐབས་སུ་འབྱུང་བ་ལྔ་པོ་གཅིག་གྲོགས་གཅིག་
གིས་བྱེད་དེ་སྐྱེད་པ་ལྟར། ལུས་འཇིག་པའི་ཚེའང་འབྱུང་བ་ལྔ་པོ་གཅིག་
གཤེད་གཅིག་གིས་བྱེད་ནས། རིམ་བཞིན་གཅིག་གི་ནུས་པ་གཅིག་ལ་
ཐིམ་ནས་མེད་པར་ཆགས་འགྲོ་ཞིང་ཡོད་པ་རེད།
དེ་ལ་དང་པོ་རྒྱུ་འབྱུང་བ་ལྔ་པོ་རིམ་པས་ཐིམ་པའི་ཚུལ་ནི། དེ་
ཡང་སའི་ནུས་པ་ཆུ་ལ་ཐིམ་པའི་རྟགས་སུ་གཟུགས་ཀྱི་རྣམ་པ་ཕྲ་རགས་
ཐམས་ ཅད་མི་མཐོང་བར་འགྱུར་བ་དང་། ཆུ་ནུས་མེ་ལ་ཐིམ་པའི་
རྟགས་སུ་བུ་ག་སྒོ་དགུའི་བརླན་གཤེར་རྣམས་སྐམ་པ། མེ་ནུས་རླུང་ལ་
ཐིམ་ པའི་ རྟགས་ སུ་ ལུས་ ཀྱི་ དྲོད་ རྣམས་ མཐའ་ ནས་ རིམ་ བཞིན་ སྡུད།
རླུང་ནུས་མཁའ་ལ་ཐིམ་པའི་རྟགས་སུ་ཕྱི་དབུགས་ཆོད་དེ་ཚེ་འདིའི་ལུས་
ཀྱི་བྱ་བ་རྣམས་རྫོགས་འགྲོ་ཞིང་ཡོད་པ་རེད།
གཉིས་ པ་ འབྲས་ བུ་ དབང་ པོ་ སོ་ སོའི་ ནུས་ པ་ ཐིམ་ ཚུལ་ ནི།
འབྱུངབ་རྣམ་པ་ལྔ་པོས་སྐྱེད་པའི་དབང་པོ་ལྔ་པོ་འདི་ཡང་སྔ་མ་ལྟར་
17 6



གཅིག་ནུས་གཅིག་ལ་ཐིམ་སྟེ་རིམ་པ་བཞིན་དུ་མེད་པར་ཆགས་འགྲོ་ཞིང་
ཡོད་པ་རེད། དེ་ཡང་མིག་གི་དབང་པོ་ཉམས་པར་གྱུར་པའི་དབང་གིས་
ཕྱི་ རོལ་ གྱི་ གཟུགས་ རྣམས་ མི་ གསལ་ ཞིང་ འགག་ པར་ འགྱུར་ ཏེ།
གཟུགས་དེ་ཡང་སྒྲ་ལ་ཐིམ་པས་རྣ་བའི་ཡུལ་དུ་སྒྲ་ཆེན་སྐྱེད། དེ་ནས་
རིམ་བཞིན་རྣ་བའི་དབང་པོ་ཉམས་པར་གྱུར་པ་ཡིས་སྒྲ་དེ་ཡང་མི་གསལ་
བར་གྱུར་ཏེ་དྲི་ལ་ཐིམ་པ་དང༌། སྣ་ཡིས་དབང་པོ་ཉམས་པར་གྱུར་པ་
ཡིས་དྲི་མི་གསལ་ཞིང་དྲི་དེ་ཡང་རོ་ལ་ ཐིམ་པར་གྱུར་པ་དང་། ལྕེའི་
དབང་པོ་ཉམས་པར་གྱུར་པས་རོ་མི་གསལ་ཞིང་རོ་དེ་ཡང་རེག་བྱ་ལ་ཐིམ་
པར་གྱུར་བ་དང་། རེག་བྱ་འཛིན་པའི་བག་ཆགས་ཐམས་ཅད་མཐར་
སྲོག་གི་རླུང་ལ་ཐིམ་པ་དང༌།། དེ་ཡང་ཡིད་ཀྱི་རྣམ་པ་ཤེས་པ་ལ་ཐིམ་ནས
སྲིད་པ་གཞན་ཉམས་སུ་མྱོང་བ་ལ་ཕྱོགས་པ་ཡིན་ནོ། འདི་ནི་རྒྱུན་ལྡན་
གྱི་ནད་པ་མང་ཆེ་བའི་དབང་དུ་བྱས་ནས་བཤད་པ་ཡིན་ལ། ཐོབ་་་
མཚོན་གཡང་སོགས་གློ་བུར་གྱི་རྐྱེན་དྲག་པོས་བཏབ་པ་རྣམས་ནི་དབང་པོ་
རྣམས་ གཅིག་ ཅར་ དུ་ འགག་ པའི་ ཚུལ། ཀརྨ་ པ་ རང༌ བྱུང་ རྡོ་ རྗེས།
གང་ཚེ་དུག་དང་མཚོན་དང་ནད། །དྲག་པོས་རྩེ་རྣམས་གཅིག་ཅར་འགག
རྒྱུ་དེས་གློ་བུར་འཆི་བར་གསུངས། ཞེས་གསུངས་པ་ལྟར་རོ། གཞན་
ཡང་རྒྱུད་སྡེ་རྣམས་ལས་རྩ་རླུང་ཐིག་ལེའི་སྡུད་རིམ་གྱི་སྒོ་ནས་འཆི་ལྟས་
གསལ་བར་བྱེད་པ་དང་། འབྱུང་བ་ལྔ་ཐིམ་པའི་ཚུལ་རྒྱས་པར་བཤད་
ཡོད་ཀྱང༌། འདི་དག་ནི་ཕལ་ཆེར་ལོ་བརྒྱ་ཐུབ་པའི་དབང་དུ་བྱས་ནས་
ལོ་གསུམ་ཕྱོགས་གསུམ་གྱི་འཆི་ལྟས་གཙོ་བོར་མཛད་པ་ཡིན་པས་གསོ་རིག་
གི་གཞུང་དང་བཤད་ཚུལ་ཅུང་ཟད་ཐ་དད་པ་ཞིག་གོ། །
177



ལེའུ་བཅུ་པ།
འཕེལ་འགྲིབ་ནད་ཀྱི་སྐོར་བཤད་པ།
གཅིག ནད་ཀྱི་རྒྱུ་བཤད་པ།
ནད་ཀྱི་རྒྱུ་ལ་རིང་རྒྱུ་དང་ཉེ་རྒྱུ་གཉིས་སུ་བཤད་ཅིང་། ། དེ་ཡང་
ནད་སྤྱིའི་རིང་རྒྱུ་ནི་མ་རིག་པ་ཡིན་པར་བཤད་དེ། དེ་ནི་སྡུག་བསྔལ་
ཐམས་ཅད་ཀྱི་རྩ་བ་ཡིན་པར་བཤད་པའི་ཕྱིར། བྱེ་བྲག་ནད་སོ་སོ་ལ་
རང་རང་གི་རིང་རྒྱུ་རེ་ཡོད་སྲིད་ཀྱང་སོ་སྐྱེའི་བློ་ཡིས་རྟོགས་བྱའི་ཡུལ་མ་
ཡིན་ནོ། ཁྱད་པར་རླུང་མཁྲིས་བད་ཀན་གསུམ་གྱི་རྒྱུ་ནི་མ་རིག་པ་ལས་
བྱུང་བའི་འདོད་ཆགས་ཞེ་སྡང་གཏི་མུག་གསུམ་ཡིན་པར་བཤད།
ཉེ་རྒྱུ་ནི། རང་རང་གི་ལུས་ལ་རང་བཞིན་དུ་གནས་པའི་རླུང་
མཁྲིས་བད་ཀན་གསུམ་པོ་དེ་ཡིན་ཞིང་། དེ་དག་རྣམ་པ་མ་གྱུར་པ་རང་
བཞིན་ཐ་མལ་དུ་གནས་པའི་ཚེ་ནད་ཀྱི་རྒྱུ་དང་། རྣམ་པ་གྱུར་པ་རང་
བཞིན་མ་སྙོམ་པ་འཁྲུགས་པའི་ཚེ་ནད་ཀྱི་ངོ་བོ་དངོས་ཡིན་ཏེ། བཤད་
རྒྱུད་ལས།
མཁྲིས་པ་འཁྲུགས་པས་ལུས་ཟུངས་སྲེག་པར་བྱེད། །
འདི་ནི་མེ་ཡི་རང་བཞིན་ཚ་བས་ན། །
སྨད་ན་གནས་ཀྱང་སྟོད་དུ་འབར་བར་བྱེད། །
178



ཚ་བའི་ནད་ཀུན་འདི་ལས་མ་སྐྱེས་མེད། །
བད་ཀན་འཁྲུགས་པས་ལུས་ཀྱི་མེ་དྲོད་འཇོམས། །
འདི་ནི་ས་ཆུའི་རང་བཞིན་ལྕི་ལ་བསིལ། །
སྟོད་ན་གནས་ཀྱང་སྨད་དུ་ལྷུང་བར་བྱེད། །
གྲང་བའི་ནད་ཀུན་འདི་ལས་མ་སྐྱེས་མེད། །
རླུང་ནི་ཚ་གྲང་གཉིས་ཀའི་ཁྱབ་བྱེད་དེ། །
ཉི་མར་ལྡན་ན་བསྲེག་པའི་གྲོགས་བྱེད་ཅིང༌། །
ཟླ་བར་ལྡན་ན་བསིལ་བའི་གྲོགས་བྱེད་ལ། །
སྟོད་སྨད་ཕྱི་ནང་མ་ལུས་ཁྱོབ་པར་རྒྱུ། །
ཚ་གྲང་གཉིས་ཀ་འཁྲུགས་ཅིང་སློང་བར་བྱེད། །
དེ་བས་རླུང་ནི་ནད་ཀུན་མ་ལུས་རྒྱུ། །
ཞེས་གསུངས་པ་ལྟར། ནད་རིགས་བཞི་བརྒྱ་རྩ་བཞི་པོ་ཐམས་
ཅད་མདོར་བསྡུས་ན་ཚ་གྲང་གཉིས་ལས་མ་འདའ་བར་བསྟན་ཡོད་པ་རེད།
གཉིས། ནད་སློང་བའི་རྐྱེན་བཤད་པ།
བཤད་རྒྱུད་ལས།
རྒྱུ་ལ་སྐྱེད་པར་བྱེད་པའི་རྐྱེན་གསུམ་སྟེ། །
སྐྱེ་མཆེད་གསོག་ལྡང་སློང་རྐྱེན་རྣམ་པ་གསུམ། །
སྐྱེ་ཞིང་མཆེད་པར་བྱེད་པ་སྐྱེ་མཆེད་དང་། །
གསོག་ཅིང་ལྡང་བར་བྱེད་པས་གསོག་ལྡང་ཞེས། །
བསགས་པ་སློང་བར་བྱེད་པ་སློང་རྐྱེན་ཡིན། ཞེས་སོགས་་་
གསུངས་པའི་དོན་གོ་བདེ་བའི་ཕྱིར་དུ་རེའུ་ཏུ་བཀོད་པར།
179



1 ནད་སློང་རྐྱེན་གྱི་རེའུ་མིག
དམན་
སྐྱེ་མཆེད་ཀྱི་རེའུ་མིག
ཚ་ དུས་ ཚ་ ངད་ མེད་ པོ། གྲང་ དུས་ ལྷག་ ངར་ མེད་ པ།
ཆར་དུས་ཆར་པ་མེད།
ཚ་དུས་ཚ་དྲག་པ། གྲང་དུས་གྲང་དྲག་པ། ཆར་དུས་
བརླན་དྲག་པ།
དུསལྷག
དབང་པོ།
ལོག
ལོག | ཚ་དུས་གྲང་བ། གྲང་དུས་ཚ་བ། ། ཆར་དུས་སྐམ་པ།
དབང་པོ་ལྔ་པོ་རང་རང་གི་ཡུལ་ལ་གཏན་ནས་མི་སྦྱོར་པའམ་
དམན་
སྦྱོར་ཡུན་ཤས་ཆུང་བ།
དབང་པོ་ལྔ་པོ་རང་རང་གི་ཡུལ་སྤྱོད་ཡུན་རིང་བའམ་ཧ་ཅང་
ལྷག
ཐལ་ཆེ་བ།
དུས་རྒྱུན་དབང་པོ་ཡུལ་ལ་སྤྱོད་ཚེ་ཐག་ཉེ་དྲག་པ། རིང་
དྲག་པ། རང་རང་གིས་ཐེག་ཚད་ལས་བརྒལ་ཏེ་ཆེ་དྲག་པ།
ཚད་དང་མི་མཐུན་པ་ཆུང་དྲག་པ། འཇིགས་པ་དང་མི་
སྡུག་པའི་ཡུལ་ལ་སྦྱོར་བ་བཅས་སོ།
ལུས་ངག་ཡིད་གསུམ་པོ་རང་རང་གི་འགུལ་བསྐྱོད་བྱ་འོས་ཀྱི་
དམན
ཚད་ལས་མི་ལྡང་བ་སྟེ་བྱ་བ་ལ་འཇུག་ཆུང་བ།
ལུས་ངག་ ཡིད་གསུམ་པོ་རང་ཡུལ་ལ་འཇུག་པ་ཚད་ལས་་་
ལྷག
སྤྱོད་ལམ་
ལུས་ཀྱི་རྒྱུན་ལྡན་གྱི་བྱ་བ་ལས་ལྡོག་པ་སྟེ། བཤང་གཅི་ལ་
སོགས་ ཤུགས་ ཀྱིས་ བཀག་ པའམ། ནན་ གྱིས་ བཙིར་ བ།
མི་ཐེག་པའི་ཁུར་འཁུར་བ། གཞན་ཡང་ལུས་ངག་ཡིད་
གསུམ་གྱི་སྒོ་ནས་གཞན་ལ་དགྲ་བདོ་བ་བཅས་སོ།
བརྒལ་བ།
ལོག
180



ག སོག
2. གསོག་ལྡང་གི་རེའུ་མིག
A གསོག་ལྡང་ཞི་གསུམ་གྱི་རྒྱུ་
རྒྱུ་ནི་ཟས་དང་སྨན་གྱི་ཡོད་ཏན་རྩུབ་པ་དང༌། ཡང་བ།
བ། གཡོ་བ། སྐྱ་པ་བཅས་དེ་དག་ནུས་པ་དྲོ་བའི་ཟས་སྨན་དང་ལྷན་
དུ་བསྟེན་ན། དྲོ་བས་རླུང་མགོ་མནན་ནས་ལྡང་མི་ནུས་པས་རང་གནས་
རུས་པ་སོགས་སུ་གསོག་པར་བྱེད་དོ།
སྔར་གསོག་པའི་རླུང་དེའི་སྟེང་དུ་རླུང་གི་མཚན་ཉིད་དང་ཆོས་མཐུན་པའི་
ཟས་སྨན་གྱི་ཡོན་ཏན་ཡང་རྩུབ་སོགས་བསྟེན་ན་དེ་མངོན་སུམ་དུ་ལྡང་ངོ༌།
ང་
གསོག་
ལྡང་ཞི་
གསུམ་ ལྡོང་
ཞི
རླུང་ལྡང་པའི་ཚེ་ཟས་དང་སྨན་ནུས་པ་སྣུམ་པ་དང་། དྲོ་བ། ། ལྕི་བ་
འཇམ་པ། བརྟན་པ་བཅས་བསྟེན་ན་རང་གནས་སུ་ཞིའོ།
གསོག་
མཁྲིས་
པ་གསོག་
ལྡང་ཞི་
གསུམ་
རྒྱུ་ ཟས་ དང་སྨན་གྱི་ཡོན་ ཏན་ རྣོ་བ་དང་། སྣུམ་ པ། དྲི་ མནམ་པ་
འཁྲུ་བ། ། གཤེར་བ་བཅས་དེ་དག་ནུས་པ་བསིལ་བའི་ཟས་སྨན་དང་ལྷན་
དུ་བསྟེན་ན། བསིལ་བས་མགོ་མནན་ནས་མཁྲིས་པ་ལྡང་མི་ནུས་པས་
རང་གནས་ཁྲག་སོགས་སུ་གསོག་པར་བྱེད་དོ།
སྔར་གསོག་པའི་མཁྲིས་པ་དེའི་སྟེང་དུ་མཁྲིས་པའི་མཚན་ཉིད་དང་ཆོས་
མཐུན་པའི་ཟས་སྨན་གྱི་ཡོན་ཏན་ཚ་བ་དང་ལྡན་པ་བསྟེན་ན་དེ་ལྡང་ངོ་།
མཁྲིས་པ་ལྡང་པའི་ཚེ་ཟས་དང་སྨན་ནུས་པ་རྟུལ་བ་དང་། སྐྱ་བ། ལྕི།
བ། སྐོམ་པ།
སྐམ་པ། བསིལ་བ་བཅས་བསྟེན་ན་རང་གནས་སུ་ཞིའོ།
ལྡོང་
ཞི
རྒྱུ་ཟས་སྨན་གྱི་ཡོན་ཏན་ལྕི། སྣུམ། རྟུལ། འཇམ། བརྟན་བཅས་
བད་ཀན་ གསོག དེ་དག་ནུས་པ་བསིལ་བའི་ཟས་སྨན་དང་ལྷན་དུ་བསྟེན་ན། འཁྱགས་
གསོག་ལྡང་ པས་བསྒོངས་བས་ལྡང་མི་ནུས་པས་རང་གནས་སུ་གསོག་པར་བྱེད་དོ།
ཞི་གསུམ་
ལྡང སྔར་གསོག་པ་དེའི་སྟེང་དུ་དྲོ་བའི་ནུས་པ་ཅན་གྱི་ཟས་སྨན་བསྟེན་ན་ལྡང་།
བད་ཀན་ལྡང་བའི་ཚེ་ཟས་སྨན་རྩུབ་པ་སོགས་བསྟེན་ན་རང་གནས་སུ་ཞིའོ།
གྱི་རྒྱུ།
ཞི་
181



གསོག་པའི་
ངོ་བོ།
B གསོག་ལྡང་ཞི་གསུམ་གྱི་ངོ་བོ
ངོ་བོ་རང་གནས་འཕེལ་བ་གསོག་པ་ཡིན། རྒྱུ་ལས་འཁྲུག་བྱེད་མི་
མཐུན་ཡོན་ཏན་འདོད། ཅེས་པ་ལྟར། གསོག་པའི་ངོ་བོ་ནི་
ཟས་སྤྱོད་ཡུལ་དུས་སོགས་ཀྱི་རྐྱེན་གྱིས་རླུང་མཁྲིས་བད་ཀན་གསུམ་
པོ་རང་རང་གི་གནས་སུ་རིམ་བཞིན་འཕེལ་ནས་གསོག་པ། དེའི་
དབང་གིས་ལུས་ཁམས་ཅུང་ཟད་འཁྲུག་ཅིང་དེའི་མཚན་ཉིད་དང་
མི་མཐུན་པའི་ཡོན་ཏན་དང་ལྡན་པའི་ཟས་སྐོམ་གྱི་རིགས་རྣམས་
འདོད་དེ། དེ་ཡང་དཔེར་ནི། རླུང་གསོག་པའི་ཚེ་དེའི་མཚན་
ཉིད་དང་མི་མཐུན་པའི་ཟས་སྐོམ་ལྕི་སྣུམ་ལ་སོགས་པ་འདོད་པ་
དང་། མཁྲིས་པ་གསོག་ཚེ་ཟས་སྐོམ་བསིལ་རྟུལ་གྱི་རིགས་འདོད་
པ། བད་ཀན་གསོག་ཚེ་ཟས་སྐོམ་ཡང་རྩུབ་སོགས་ཀྱི་རིགས་་་་
འདོད་པ་བཅས་ཡིན་ནོ།
ལྡང་བ་ལོག་པའི་ ལམ་ ཞུགས་ རང་རྟགས་ སྟོན། ཞེས་ པ་ ལྟར།
རང་གི་གནས་སུ་བསགས་པ་དེ་ཉིད་ཡུལ་དུས་ཟས་སྤྱོད་ཀྱི་དབང་
གིས་ལྡང་བ། དེའི་ཚེ་རང་གི་གནས་ལས་གཞན་པའི་ལམ་གཉིས་
སུ་ཞུགས་ནས་ན་བར་འགྱུར་ཏེ་རྩྭ་ཆུ་སོགས་ཕྱི་ཡུལ་དུ་ནད་རྟགས་
རྣམས་སྟོན་པ་ནི་ལྡང་བའི་ངོ་བོ་ཡིན་ནོ།
རང་ གནས་ མཉམ་ གནས་ནད་མེད་ཞི་བ་ཡིན། ཞེས་ པ་ ལྟར།
ཞི་བའི་ངོ་བོ་ནི་ཟས་སྤྱོད་སྨན་དཔྱད་དང་ཡུལ་དུས་སོགས་ཀྱི་སྒོ་
ནས་འཕེལ་ཟད་འཁྲུགས་པའི་ནད་རྣམས་ཞི་བར་བྱས་ཏེ་རང་རང་
གི་གནས་སུ་ལྡང་ཚད་ཀྱི་རང་བཞིན་དང་མཉམ་པར་གནས་པས་
ནད་མངོན་འགྱུར་བ་མེད་པ་ནི་ཞི་བའོ།
ལྡང་པའི་
ངོ་བོ།
ཞི་བའི་
ངོ་བོ།
182



ཀྱི་དུས།
C གསོག་ལྡང་ཞི་གསུམ་གྱི་དུས་
རླུང་གསོག་པའི་དུས་ནི་སོ་ཀ་སྟེ། དེའང་སྤྱི་ལོ་དང་སྦྱར་ན་སྤྱི་ཟླ་5-
6པ་གཉིས་ཡིན་ཞིང༌། དུས་དེར་ཉི་མ་བྱང་བགྲོད་མཐོར་ཐུག་པས་
ཤིན་ཏུ་རྣོ་ཚ་རྩུབ་པའི་ངོ་བོར་གྱུར་ཏེ། བསིལ་སྣུམ་སོགས་ཟླ་བ་སའི་
ཡོན་ཏན་ཟད་པས་ན་ཡུལ་ཡང་ཞིང་རྩུབ་པ་སོགས་རླུང་གི་མཚན་ཉིད་
གསོག དང་མཐུན་པར་གྱུར་པ་དང༌། ལུས་ཁམས་ཀྱང་རླུང་གི་རང་བཞིན་
རླུང་གསོག་
ཅན་དུ་གྱུར་པ། རོ་ཁ་ཚ་སྐ་བ་དང་། ནུས་པ་ཡང་རྩུབ་སོགས་ཀྱི་
ལྡང་ཞི་གསུམ་ ཟས་སྨན་རིགས་རྣམས་མཐུ་ཆེ་བར་གྱུར་པས། སྤྱོད་ལམ་ཡང་རྩུབ་
ཏུ་གྱུར་ན་ཡང་རླུང་གསོག་པ་ལས་ལྡང་མི་ནུས་ཏེ། དུས་དེ་ཤིན་ཏུ་དྲོ་
བས་རླུང་མགོ་མནན་པའི་ཕྱིར།
རླུང་ལྡང་བའི་དུས་དབྱར་དུས་ཏེ། སྤྱི་ཟླ་7-8གཉིས་ཡིན། དུས་
དེར་ཆར་རླུང་གིས་གྲང་ངར་སྐྱེས་པས་རླུང་ལྡང་བར་འགྱུར་རོ།
ཞི་
རླུང་ཞི་བའི་དུས་སྟོན་དུས་ཏེ་སྤྱི་ཟླ་9—10གཉིས་ཡིན་ཞིང་དུས་དེར་
སྣུམ་ལ་དྲོ་བའི་ཡོན་ཏན་རྒྱས་པའི་དབང་གིས་རང་གནས་སུ་ཞི་བའོ།
མཁྲིས་པ་གསོག་པའི་དུས་དབྱར་དུས་ཏེ། དུས་དེ་ཡུལ་རྣོ་ཞིང་སྣུམ་
པ་ཅན་དུ་གྱུར་པ་དང་། ལུས་ཁམས་མཁྲིས་པའི་རང་བཞིན་དང་།
གསོག རོ་ཚ་སྐྱུར་དང་། ནུས་པ་ཚ་རྣོ་ཅན་གྱི་ཟས་སྨན་རིགས་རྣམས་མཐུ་ཆེ་
མཁྲིས་པ་
བས། སྤྱོད་ལམ་ཡང་ཚ་རྣོ་གྱུར་ན་ཡང་མཁྲིས་པ་གསོག་པ་ལས་ལྡང་
མི་ནུས་ཏེ། ཆར་རླུང་གི་བསིལ་ཤུགས་ཆེ་བའི་ཕྱིར།
ཞི་གསུམ་
མཁྲིས་པ་ལྡང་དུས་སྟོན་གྱི་དུས་ཏེ། དུས་དེར་སྣུམ་ཞིང་དྲོ་བའི་དུས་
གྱི་དུས། ལྡང་
ཡིན།
མཁྲིས་པ་ཞི་དུས་དགུན་སྟོད་( 11 - 12)དེ་བསིལ་དུས་ཡིན་པའི་
ལྡོང་
གསོག་ལྡང་
བད་ཀན་
གསོག་ལྡང་
ཞི་གསུམ་
གྱི་དུས།།
བད་ཀན་གསོག་དུས་དགུན་སྨད་བསིལ་སྣུམ་ལྕི་བའི་དུས་ཏེ། ཧ་
གསོག ཅང་བསིལ་བས་འཁྱགས་ཏེ་གོང་བུ་བསྒོངས་པས་གསོག་པ་ལས་ལྡང་
མི་ནུས་སོ།
བད་ཀན་ལྡང་དུས་དཔྱིད་དུས་སྤྱི་ཟླ་3 - 4གཉིས་ཏེ། དྲོ་བས་གོང་
བུ་བཤིགས་ནས་ལྡང་སྟེ་ནད་མངོན་དུ་འགྱུར་བའོ།
སོ་ཀའི་དུས་དེ་ཡང་ལ་རྩུབ་པས་བད་ཀན་དང་ཆོས་མི་མཐུན་པའི་ཕྱིར་
ཞི་བའོ།
ལྡང་
ཞི
183



༣ སློང་རྐྱེན་དངོས་ནི། རྒྱུད་དུ་ཐུན་མོང་གི་སློང་རྐྱེན་དང༌།
ཁྱད་པར་གྱི་སློང་རྐྱེན་གཉིས་བསྟན་པ་ལས་དང་པོ་ནི།
ནད་ཀུན་སློང་བར་བྱེད་པའི་ཐུན་མོང་རྐྱེན། །
འབྱུང་བའི་དུས་དང་གདོན་དུག་མི་འཕྲོད་ཟས། །
གསོ་བ་ལོག་དང་ལས་ངན་སད་ལས་བྱུང༌། ། ཞེས་པ་གོ་སླ།
བྱེ་བྲག་རླུང་མཁྲིས་བད་ཀན་གསུམ་པོ་སོ་སོའི་སློང་རྐྱེན་ནི།
༡ རླུང་ནད་སྤྱིའི་སློང་རྐྱེན། བཤད་རྒྱུད་ལས།
ཁྱད་པར་ཁ་དང་ཡང་རྩུབ་བསྟེན་དྲག་དང་། །
ཆགས་པས་དུབ་དང་ལྟོ་ཆགས་གཉིད་ཆགས་དང༌། །
ལྟོ་སྟོང་ལུས་ངག་བྱ་བ་དྲག་ཤུལ་དང༌། །
ཁྲག་མང་ཟག་དང་འཁྲུ་སྐྱུག་དྲག་པོས་བཏབ། །
བསེ་བུས་བུས་དང་གལ་ཆད་ངུས་པ་དང་། །
མྱ་ངན་སེམས་ལས་ཁ་ལས་ཆེས་པ་དང་། །
བཅུད་མེད་ཁ་ཟས་ཡན་ལ་གཏད་པ་དང༌། །
(ཡན་ལ་གཏད་པ་ནི་ཡུན་རིང་དུ་ཟ་བ)
ཤུགས་བཀག་པ་དང་ནན་གྱིས་བཙིར་བ་ཡི། །
རྐྱེན་དེ་རྣམས་ཀྱིས་རླུང་ནད་ལྡང་བར་བྱེད། །ཅེས་སོ།
3 མཁྲིས་ནད་སྤྱིའི་སློང་རྐྱེན་ནི། བཤད་རྒྱུད་ལས། །
ཚ་བའི་རོ་དང་རྣོ་ཚ་སྣུམ་བསྟེན་དྲགས། །
རྒྱུད་ལ་ཞེ་སྡང་དྲག་པོར་སྐྱེས་པ་དང་། །
ཚད་དགུང་གཉིད་ལོག་འདུག་རྗེས་དྲག་ཤུལ་བྱས། །
མི་ཐེག་ཁུར་དང་ས་སྲན་བརྐོས་པ་དང་། །
184



(སྲན་ནི་སྲ་བ)
གཞུ་སྲན་བཀང་དང་འཛིང་ཀ་བཀྱེ་བ་དང་། །
བང་དང་འགྲོ་ལས་དག་གིས་ཉེན་པ་དང༌། །
རྟ་ཡིས་བརྡབས་དང་གཡང་ལ་ལྷུང་བ་དང༌། །
འཐིབ་འོག་ཚུད་དང་རྡོ་དབྱུག་བརྡུངས་པ་དང་། །
ཤ་མར་བུ་རོམ་ཆང་སོགས་བཟའ་བཏུང་དྲགས། །
རྐྱེན་དེ་རྣམས་ཀྱིས་མཁྲིས་ཚད་སློང་བར་བྱེད། །ཅེས་སོ།
༣ བད་ཀན་སྤྱིའི་སློང་རྐྱེན། བཤད་རྒྱུད་ལས།
ཁ་མངར་ལྕི་བསིལ་སྣུམ་བསྟེན་དྲགས་པ་དང་། །
འགྲངས་རྗེས་དལ་བར་འདུག་དང་ཉིན་གཉིད་ལོག ། །
རླན་སྟེང་ཉལ་དང་ཆུར་ཞུགས་གོས་སྲབ་འཁྱགས། །
གྲོ་སྲན་གསར་ཐོག་སེར་ཅན་སུམས་པ་དང་། །
(སེར་ཅན་ནི་སྣུམ་མེད་པའི་ཟས་རིགས། སུམས་པ་ནི་ཅུང་ཟད་རུལ་
གྲབས་བྱས་པ།)
ར་སྐོམ་ཤ་རིད་ཚིལ་བུ་འབྲུ་མང་དང་། །
(ར་དང་ཏོ་ལེའི་ཤ་ངན)
རྩི་མར་རུལ་པ་ལོ་ཤུར་ལ་ཕུག་རོས། །
(རྩི་མར་ནི་ཞག་རྩི། ལོ་ཤུལ་ནི་ལོ་མའི་རིགས་རྙིང་པ།)
རི་སྒོག་ལ་སོགས་རྗེན་ཟས་ཐམས་ཅད་དང་། །
མོ་འཚོས་འཚིག་དང་ཁེངས་པོའི་ཟས་རྣམས་དང
(ཁེངས་པོ་ནི་ཚོས་ནས་ཡུན་ལོན་པ)
ར་ཡི་འོ་རློན་ཞོ་དར་ཆུ་གྲང་ཇ། །
185



བཟའ་བཏུང་ཆེས་ཆེར་ཚད་ལས་འདས་པ་དང་། །
སྔ་མ་མ་ཞུ་ཕྱི་མ་ཟོས་པ་ཡི། །
རྐྱེན་དེ་རྣམས་ཀྱིས་བད་ཀན་གྲང་ནད་སློང་། །
དེ་དག་འདྲེས་ལས་ལྡན་འདུས་ནད་དུ་འགྱུར། །ཞེས་སོ།
གསུམ། ནད་འཇུག་ཚུལ་བཤད་པ།
ནད་འཇུག་ཚུལ་ནི། རོ་དྲུག་གི་བདག་ཉིད་ཅན་གྱི་ཟས་དང་སྐོམ་
གང་ཟོས་པ་དེ་དག་ཞུ་བའི་དྭངས་མ་དེ་ཉིད་ཁྱབ་བྱེད་རླུང་གིས་ལུས་
ཟུངས་རྒྱུ་བའི་བུ་ག་རྣམས་ལ་གཏོར་བ་དེའི་ཚེ། ། དྭངས་མ་དེའི་ཡོན་ཏན་
རླུང་མཁྲིས་བད་ཀན་གསུམ་པོ་གང་གི་མཚན་ཉིད་དང་མཐུན་པ་ཡོད་ན།
དེ་དག་སོ་སོའི་གནས་ཀྱི་བུ་ག་ལ་ཆགས་ཤིང་འཛིན་ཏེ་བུ་ག་སྐྱོན་ཅན་དུ་
འགྱུར་ཅིང༌། དུས་དེར་སླར་ཡང་ཉིས་གསུམ་སོ་སོའི་མཚན་ཉིད་དང་
རྗེས་སུ་མཐུན་པའི་དུས་གདོན་ཟས་སྤྱོད་ཀྱི་རྐྱེན་དང་འཕྲད་ཚེ་ནད་ཀྱི་ངོ་
བོ་མངོན་སུམ་དུ་ལྡང་བར་བྱེད་དོ། །
དེ་ལྟར་བྱ་བའི་ཡུལ་འབེན་ལྟ་བུ་རླུང་མཁྲིས་བད་ཀན་གསུམ་པོ་དེ་
ལ། བྱེད་པ་པོ་མདའ་འཕེན་མཁན་མི་ལྟ་བུ་དུས་གདོན་ཟས་སྤྱོད་བཞི་
པོ་དེས། བྱ་བ་འཕང་བྱའི་མདའ་ལྟ་བུ་རླུང་མཁྲིས་བད་ཀན་གསུམ་གྱི་
མཚན་ཉིད་དང་རྗེས་སུ་མཐུན་པའི་ཡང་རྩུབ་ཚ་རྣོ་སོགས་ཀྱི་ཡོན་ཏན་
རྣམས་འཕང་པས། ཡུལ་འབེན་ལྟ་བུའི་རླུང་མཁྲིས་བད་ཀན་གསུམ་པོ་
གང་རུང་གཅིག་ལ་ཕོག་ན་དེ་དང་འབྲེལ་བའི་ལུས་ཟུངས་བདུན་དང་དྲི་
མ་གསུམ་པོ་ཐམས་ཅད་ལ་ཉེས་སྐྱོན་འབྱུང་གི་ཡོད་དེ། དེ་དག་ཐམས་
186



ཅད་ཕན་ཚུན་རྒྱུ་འབྲས་ཀྱི་འབྲེལ་བ་གྲུབ་ཡོད་པའི་ཕྱིར། །
དེ་ལྟ་བུའི་རླུང་མཁྲིས་བད་ཀན་གསུམ་པོ་དེ་དག་འཇུག་སྒོ་རྣམ་པ་
དྲུག་ཏུ་འཇུག་ཅིང་ལུས་ཀྱི་བདེ་བ་བཅོམ་ཞིང་ནད་ཀྱི་ཟུག་རྔུ་སྟེར་བར་
བྱེད་ དོ། ནད་ དེ་ དག་ ཞུགས་ ནས་ གང༌ དུ་ བརྟེན་ པའི་ གནས་ ནི།
བཤད་རྒྱུ་ལས།
ཞུ་བའི་གནས་དང་དཔྱི་མིག་རུས་ཚིགས་དང་། །
རེག་བྱ་རྣ་བ་རླུང་གི་གནས་ཡིན་ཏེ། །
ཁྱད་པར་ཞུ་གནས་ལོང་ན་གནས་པ་ཡིན། །
ཞེས་རླུང་གི་གནས་དང་།
མཁྲིས་གནས་ལྟེ་བ་ཕོ་བ་ཁྲག་དང་རྔུལ། །
(མཁྲིས་གནས་གཙོ་བོ་ནི་ལྟེ་བ་ནས་ཕོ་བའི་བར་ཞུ་དང་མ་ཞུ་བའི་
གནས་རྒྱུ་སྟོད)
དྭངས་མ་ཆུ་སེར་མིག་དང་པགས་པ་སྟེ། །
ཁྱད་པར་ཞུ་དང་མ་ཞུའི་བར་ན་གནས།
ཞེས་མཁྲིས་གནས་དང་། །
བད་ཀན་བྲང་དང་མགུལ་པ་གློ་བ་མགོ །
དྭངས་མ་ཤ་ཚིལ་རྐང་ཁུ་བཤང་གཅི་དང་། །
སྣ་ལྕེ་ཁྱད་པར་མ་ཞུའི་གནས་ལ་གནས།
ཞེས་བད་ཀན་གྱི་གནས་རྣམས་བསྟན་པ་ལྟར་རོ།
བཞི། ཉེས་པའི་མཚན་ཉིད་འཕེལ་ཟད་
འཁྲུགས་གསུམ་གྱི་སྐོར།
དང་པོ་ཉེས་པ་འཕེལ་ཟད་ཀྱི་རྒྱུ་ནི། བཤད་རྒྱུད་ལས། དང་པོ་
187



ཉེས་པ་འཕེལ་དང་ཟད་པའི་རྒྱུ། ། ཟས་སྤྱོད་མི་འདོད་སློང་དང་མི་འཕྲོད་
འཕྲད། ། སྤངས་བྱིན་དེ་དང་དེས་འཕེལ་ཟད་པར་འགྱུར། ཞེས་པའི་
དོན་ནི། ཉེས་པ་གསུམ་པོ་གང་ཞིག་འཕེལ་བ་ལ་མངོན་དུ་ཕྱོགས་པའི་
ཚེ་དེའི་གཉེན་པོར་གྱུར་པའི་ཟས་སྤྱོད་རྣམས་ཡིད་ལ་མི་འདོད་པར་ཤར་
བ་དང་། དེ་བཞིན་དུ་སྤངས་བས་དེའི་རྐྱེན་གྱིས་ཉེས་པ་རྣམས་འཕེལ་
བ་དང་། ཡང་ཉེས་པ་གསུམ་པོ་གང་ཞིག་ཟད་པ་ལ་མངོན་དུ་ཕྱོགས་
པའི་ཚེ་དེའི་མཚན་ཉིད་དང་མི་འཕྲོད་ པའམ་མི་མཐུན་པའི་ཟས་སྤྱོད་
རྣམས་དང་འཕྲད་པ་ན། དེ་བྱིན་པའམ་བརྟེན་པས་དེའི་རྐྱེན་གྱིས་ཉེས་
པ་རྣམས་ཟད་པ་འགྱུར་རོ། ཞེས་པའི་དོན་ནོ། དེའི་ཤུགས་བསྟན་དུ་
ཉེས་བགསུམ་སོ་སོའི་མཚན་ཉིད་དང་མཚུངས་པའི་ཟས་སྤྱོད་རྣམས་ཀྱིས་དེ་
ལས་ལྡོག་པའི་བྱེད་ལས་བསྟན་ཏོ། །འགྲེལ་ཚུལ་འདི་ནི་རྒྱུད་འགྲེལ་ཀུན་
དང་མི་མཚུངས་ཀྱང་། བཤད་རྒྱུད་ཀྱི་ཚིག་དོན་དངོས་ནི་འདི་ལས་མ་
འདས་སོ། །
གཉིས་ པ་ ལུས་ ཟུངས་ འཕེལ་ ཟད་ ཀྱི་ རྒྱུ་ ནི། བཤད་ རྒྱུ་ ལས།
གཉིས་པ་ལུས་ཀྱི་མེ་དྲོད་རང་གནས་འདུག །ཚོ་ཤས་ལུས་ཟུངས་ཀུན་ལ་
གནས་པ་དེ། །འབར་དང་བྲི་བས་འཕེལ་དང་ཟད་པར་འགྱུར། །དང་
པོས་ཕྱི་མ་རྒྱས་དང་འགྲིབ་བྱེད་ཡིན། ཞེས་པའི་དོན་ནི། མེས་པོའི་
ཞལ་ལུང་ལས། གཉིས་པ་ལུས་ཟུངས་འཕེལ་བ་དང་ཟད་པ་ཉེ་བར་སྐྱེད་
པའི་རྒྱུའི་གཙོ་བོ་ནི་ལུས་ཀྱི་མེ་དྲོད་མཁྲིས་པ་འཇུ་བྱེད་དེ་ཉིད་རང་གི་
གནས་ཞུ་བ་དང་མ་ཞུ་བའི་བར་ན་འདུག་པ་དེའི་ཆ་ཤས་ལུས་ཟུངས་རེ་རེ་
ཀུན་ལ་སོ་སོར་གནས་པ་དེ་རྣམས་ཀྱི་སྟོབས་བྲི་བ་དང་ཆེས་ཆེར་འབར་
བས་ལུས་ཟུངས་རྣམས་རིམ་པ་བཞིན་དུ་འཕེལ་བ་དང་ཟད་པར་འགྱུར་ཏེ།
188



དེ་ཡང་དང་པོ་འཕེལ་བས་ནི་ཕྱི་མ་རྣམས་ཀྱང་འཕེལ་ཞིང་རྒྱས་པར་བྱེད་
པ་དང༌། དང་པོ་ཟད་པས་ནི་ཕྱི་མ་རྣམས་ཀྱང་འགྲིབ་པར་བྱེད་པར་
འགྱུར་བ་ཡིན་ཏེ། དཔེར་ན་ཕོ་བའི་མེ་དྲོད་དང་ཁྲག་ལ་སོགས་པ་རང་
རང་གི་མེ་དྲོད་བྲི་ཞིང་ཉམས་པ་ན་ཕོ་བར་ཁ་ཟས་མ་ཞུ་བས་དྭངས་མའི་
ཉེས་པ་ཆེར་འཕེལ་ཏེ་འོག་ནས་འབྱུང་བའི་ནད་རྟགས་རྣམས་སྟོན་ཞིང་།
དྭངས་མ་མ་ཞུ་བ་དེས་རྒྱུ་བྱས་ནས་ཁྲག་དང་ཤ་ལ་སོགས་པ་རྣམས་ཀྱང་
རང་རང་གིས་མེ་དྲོད་ཀྱིས་མ་སྨིན་པས་ན་ཕྱི་མ་ཕྱི་མ་རྣམས་ཀྱི་ཉེས་པ་
ཚབས་ཆེར་འཕེལ་ཞིང་རྒྱས་ཏེ། སོ་སོའི་ནད་རྟགས་སྟོན་པར་བྱེད་ལ།
དེ་བཞིན་དུ་ཕོ་བའི་མེ་དྲོད་སོགས་སྟོབས་ཆེར་འབར་དྲག་ན་ཁ་ཟས་ཀྱི་
དྭངས་མ་བསྐམ་པར་འགྱུར་ཞིང་། དེ་བསྐམས་པས་ནི་ཟུངས་ཕྱི་མ་
རྣམས་ཀྱང་ཟད་ཅིང་འགྲིབ་པར་གྱུར་ནས་རང་རང་གི་ནད་རྟགས་འོག་
ནས་འབྱུང་བ་ལྟར་སྟོན་པར་བྱེད་པ་ཡིན་ནོ། ཞེས་གསུངས་པ་ལྟར་རོ།
གསུམ་པ་དྲི་མ་འཕེལ་ཟད་ཀྱི་རྒྱུ་ནི། ། བཤད་རྒྱུད་ལས། དྲི་མ་
ཐོགས་དང་ཤིན་ཏུ་འབྱུང་ལས་ཤེས། ། ཞེས་པའི་དོན་ནི། མེས་པོའི་
ཞལ་ལུང་ལས། ནད་ཟུངས་གཉིས་འཕེལ་ཟད་དུ་གྱུར་པ་དེ་ཉིད་ཡིན་ལ།
དེས་དྲི་མ་ལ་གནོད་ནས་འཕེལ་བའམ་ཟད་པར་འགྱུར་ཏེ། དེ་ཡང་དྲི་
མ་རྣམས་རང་རང་གི་གནས་ལས་མི་འབྱུང་བར་ཐོགས་པ་དང་། ཤིན་
ཏུ་འབྱུང་བའི་མཚན་ཉིད་གཉིས་ལས་ཤེས་ ཤིང་གོ་བར་བྱའོ། ཞེས་་
གསུངས་པ་ལྟར་རོ།
189



1 ཉེས་པ་གསུམ་པོ་འཕེལ་ཟད་འཁྲུགས་རྟགས་ཀྱི་རེའི་མིག
ལུས་ཤ་སྐེམ། མདོག་ནག་དྲོད་ལ་དགའ། ལུས་ཁམས་་་
འཕེལ | འདར། ལྟོ་བ་སྦོས་ཞིང་བཤང་བ་བསྲི། སྨྲ་བ་མང་། མགོ་
བོ་འཁོར། ལུས་སྟོབས་ཉམས། གཉིད་ཡེར། མིག་སོགས་
དབང་པོ་རྣམས་ནུས་པ་ཉམས།
ལུས་ཀྱི་རྩོལ་བ་ཆུང་། སྨྲ་འདོད་ཉམས། ཁམས་མི་བདེ།
ཟད དྲན་པ་མི་གསལ། གཞན་ཡང་བད་ཀན་འཕེལ་བའི་རྟགས་
དང་འདྲ་བར་འབྱུང་།
རྩ་སྟོང་ལ་རྐྱལ་ པ། ཆུ་དྭངས་ཞིང་སླ་ལ་ལྷུ་བ་ཆེ། འགྲོ་
འདོད་སྐྱེ་བ། ཤུས་འདེབས་པ། ཤེས་པའམ་ལུས་ཀྱི་ཚོར་
སྣང་ཡང་ལ་འཕྱོ་བ། མགོ་བོ་འཁོར་བ།། རྣ་བ་འུར་ཞིང་
འཁྲོག་པ། ལྕེ་སྐམ་ཞིང་ཁ་དོག་དམར་ལ་རྩུབ་པ། ཁ་ལ་རོ་
བསྐུ་བ། གཟེར་བ་ངེས་མེད་དུ་འཕོ་ཞིང་གྲང་ཤུམ་དང་
རླུང་།
འདར་གཡེལ་བྱེད། ཡན་ལག་རྣམས་རེངས་པའམ་འཁུམས་
པ། ཤ་པགས་ཁ་བྱེ་བ་ལྟ་བུ་དང་། རུས་པ་ཆག་སོང་བ་ལྟ་
བུ། མིག་ སོགས་ ཕྱིར་ འབྱིན་ པ་ སྙམ་ པའི་ ན་ ཟུག་ དང་།
ཚོར་བ་སྟེར། ཡན་ལག་རྣམས་དངོས་པོ་གཞན་གྱིས་དཀྲིས་པ་
འཁྲུགས ལྟ་བུ་དང་། ལུས་གཡོ་འགུལ་གྱི་ཚེ་ལྷག་པར་ན་ཟུག་ཆེ་ཞིང༌།
སྤུ་ལ་རེག་ཚེ་ཚོར་བ་བརྩེ་ཞིང་ཕྲུམ་སེར་ཁྱེར་བ་སྟེ་ཚ་འགུལ་ཤོར་
བ། གཉིད་ཡེར། གཡལ་མང་། ལུས་འདརོ། རྐང་་་
ལག་རྣམས་རྐྱང་ཤད་དུ་འདོད། རང་བཞིན་གྱིས་ཚིག་པ་ཟ།
དཔྱི་རྐེད་རུས་ཚིགས་ཐམས་ཅད་བརྡུངས་པ་ལྟ་བུའི་ན་ཟུག་སྐྱེ།
ལྟག་པ་དང་། བྲང་། མུར་འ གྲུམ་བཙས་ལ་ལྷག་ པར་དུ་
ཟུག་ སྐྱེ། རླུང་ གསང་ རྣམས་ མནན་ ན་ ཁ་ བྱེ་ བ་ ལྟར་ ན།
སྟོང་སྐྱུགས་བྱེད་ཅིང་དགོང་དང་ཐོ་རངས་ཀྱི་དུས་སུ་སྤུ་སོབ་ལུ།
ཁོང་པ་སྦོས་ཤིང་འཁྲོག་པ། ལྷག་པར་དུ་དགོང་དང་ ཐོ་་་་
རངས་ཀྱི་དུས་སུ་ན་བ་བཅས་སོ།
190



བཤང་གཅི་དང་། པགས་པ། མིག་སྤྲིན་བཅས་སེར་པོར་འགྱུར་བ།
འཕེལ བཀྲེས་སྐོམ་སྐྱེ་བ། ལུས་ལ་ཚ་དྲོད་རྒྱུས་པ། གཉིད་ཆུང་བ། ཐུར་དུ་
ལུས་ཀྱི་དྲོད་ཉམས་ཤིང་གྲང་བོ་དང་། པགས་པའི་མདོག་ཉམས་ཤིང་
ནག་པོར་འགྱུར།
རྩ་རྒྱས་ཤིང་ཕྲ་ལ་གྲིམས་ཏེ་མགྱོགས་པར་འཕར་བ། ཆུའི་མདོག་དམར་
མཁྲིས་
སེར་ལ་དྲི་དུགས། རླངས་པ་ཆེ། མགོ་ན། ཤ་ལ་ཚ་དྲོད་ཆེ། ཁ་ལ་
རང་བཞིན་གྱིས་རོ་སྐྱུར་བའམ་ཁ་བ། ལྕེའི་སྟེང་དུ་བད་ཀན་སྐྱ་སེར་གྱིས་
གཡོག་པ། སྣ་སྒོ་སྐམ་པ། མིག་སྤྲིན་དམར་སེར་ཆགས་པ། གཟེར་
བ་གནས་ག་
ས་གཅིག་ཏུ་འདྲིལ་བ། ། ནུབ་མོར་གཉིད་ཆུང་ཞིང་། ཉིན་མོར་
འཁྲུགས གཉིད་ཁུག་པ། ལུད་པའི་མདོག་དམར་སེར་ལོ་ཚྭ་སྐྱུར་ཅན། སྐོམ་
དད་ཆེ། ཁྲག་གམ་མཁྲིས་པའི་རང་བཞིན་ཅན་གྱི་དངོས་པོ་ཐུར་དུ་འཁྲུ་
བའམ་ཡང་ན་གྱེན་དུ་སྐྱུགས་པ། ལུས་ལ་རྡུལ་ཆེ་ཞིང་དྲི་མནམ་ པ།
གདོང་དང་མིག་སྤྲིན་སོགས་ཁ་དོག་དམར་སེར་ཆགས་པ། གནོད་བྱའི་
ཁམས་རྣམས་སྨིན་ཞིང་འདུལ་བ་སྟེ་བཞུ་བར་བྱེད། ལྷག་པར་དུ་ཉིན་
གུང་དང་། མཚན་གུང་། ཟས་ཞུ་བའི་དུས་བཅས་ལ་ན།
ལུས་དྲོད་ཉམས། ཟས་མི་འཇུ། ལུས་ལྕི། ཤ་མདོག་དཀར། ལེ་ལོ་
འཕེལ་ དང༌ སྐྱིད་ ལུག་ སྐྱེ། ཡན་ ལག་ ལྷོད།
ཡན་ ལག་ལྷོད། མཆིལ་ མ་ དང་ལུད་ པ་ མང་།
གཉིད་ཆེ། དབུགས་མི་བདེ།
དྭངས་མ་སོགས་རང་གི་གནས་རྣམས་སྟོང་པས་དེ་དག་ཉམས་པ། མགོ་
ཟད་ བོ་འཁོར། སྙིང་འདར། རུས་ཚིགས་རྣམས་མཚམས་མི་འབྱོར་བས་
ལྷོད་པ།
བད།
ཀུན།
འཁྲུགས་
རྩ་བྱིང་ཞིང་གུད་ལ་དལ་བར་འཕར། ཆུ་མདོག་དཀར་ཞིང་དྲི་དང་་
རླངས་པ་ཆུང་། ཁ་མངལ་བ་སྟེ་ཁ་འདམ། ལྕེ་དང་སོ་རྙིལ་གྱི་མདོག་
སྐྱ་བ། མིག་སྤྲིན་དཀར། གདོང་སྐྲངས། སྣབས་ལུད་མང་། མགོ་
བོ་འཐོམ། ལུས་སེམས་ལྕི། དང་ག་མི་བདེ། ལུས་ཀྱི་མེ་དྲོད་ཉམས་
པས་ཟས་འཇུ་སྟོབས་ཆུང་བ། མཁལ་རྐེད་ན་བ། ལུས་སྦྱོ་བ་སྐྲངས་པ།
ལྔ་བ་སྐྱེ། ཁ་ཟས་གང་ཟོས་རོང་མདོག་དང་ཡང་ན་བད་ཀན་གྱི་རྣམ་པ་
ཅན་དུ་སྐྱུག་པའམ་འཁྲུ་བ། དྲན་པ་མི་གསལ། གཉིད་ཆེ། སྐྱིད་པ་
སྐྱུར་བ་སྟེ་ལུས་མི་ལྕོགས་པའི་དུས་ཀྱི་སྐྱིད་པའི་ཚོར་བ་ཞིག ཚིགས་མགོ་
རྣམས་ན་གཡའ་མཁྲང་པ་ཆགས་ཤིང་ཚོགས་ཁ་དམ་པོར་ཆགས་པ། ཤ་
རྒྱུས་པ། ལས་མཐའ་རིང་བ་སྟེ་ངང་རྒྱུད་དལ་བ། ལྷག་པར་ནམ་ཟླ་
ཆར་ ཞོད་ འབབ་ པའི་ དུས་ དང་། དགོང་ མོ་ ས་ སྲོད་ ཀྱི་ དུས་ དང་།
ཞོགས་པ་སྔ་དྲོ། ཟས་ཟོས་མ་ཐག་པའི་དུས་བཅས་ལ་ལྡང་ངོ༌།
191



2 ལུས་ཟུངས་བདུན་པོ་འཕེལ་ཟད་འཁྲུགས་རྟགས་ཀྱི་རེའུ་མིག
འཕེལ
མེ་དྲོད་ཉམས་ཤིང་ཁ་ཟས་མི་འཇུ་བ་སོགས་བད་ཀན་འཕེལ་
རྟགས་དང་འདྲ།
དྭངས་
མ།
ཤ་སྐེམ། ཁ་ཟས་མིད་པ་དཀའ་བ། པགས་པ་རྩུབ་པོར་་
ཟད། ཆགས་པ། རྣ་བའི་ནང་དུ་སྒྲ་ཆེན་པོ་གྲོགས་ཤིང་ལུས་ལ་མི་
བཟོད་པའི་ན་ཟུག་ལྡང་། །
གདོང་སོགས་ལུས་ཀྱི་ཆ་ཤས་རྣམས་སུ་འབྲུམ་པ་དམར་ཙོམ་་
ཀོར་ལེ་འབྱུང་བའི་མེ་དབལ་དང་། ཁོང་འབྲས།
མཚེར་
འཕེལ ནད། མཛེ། སྐྲུན། ཁྲག་མཁྲིས་ཀྱི་ནད། མཁྲིས་ པ་་
མིག་སེར། སོ་རྙིལ་སྐྲངས་པའི་ནད་བཅས་འབྱུང་། ལུས་
ཁྲག འགུལ་བསྐྱོད་དཀའ། མིག་སྤྲིན་དང་། གཅིན། པགས་
པ་བཅས་མདོག་དམར་པོར་འགྱུར། །
རྩ་ལྷོད་ཅིང་སྟོང་པར་འགྱུར། པགས་རྩུབ། རེག་བྱ་བསིལ་
ཟདབ་དང་རོ་སྐྱུར་བའི་རིགས་ལ་དད་པ།
འཕེལ ལྦ་བ་སྐྱེ། རྨེན་བུ་སྐྱེ། ཤ་རྒྱས་ཤིང་སོབ་པོར་འགྱུར།
ལྷུ་ཚིགས་རྣམས་བཅག་པ་ལྟར་ན་ཞིང་། རུས་པ་ལ་པགས་པ་
ཟད འབྱར་ཏེ་སྐེམ།
ཙྪལ
རུས།
འཕེལ ལུས་སེམས་ངལ་བ། ནུ་མ་དང་གསུས་པའི་ཚིལ་སྐྱེ་སྟེ་ཆེར་
རྒྱུས་པ།
ཟདགཉིད་ཆུང་། ཤ་སྐམ། པགས་མདོག་སྔོ་སྐྱར་འགྱུར།
འཕེལ རུས་ལྷག་དང་སོ་ལྷག་སྐྱེ།
ཟད སྐྲ་བྱི། སོ་དང་སེན་མོ་བུད།
འཕེལ
ལུས་ལྕི། མིག་གཡུང་བ་སྟེ་མཐོང་ཤུགས་ཞན། ཚིགས་ཁ་
སྦོམ་པོར་ཆགས།
ཟདརུས་རྐང་གི་སྦུབས་སྟོང་། མགོ་བོ་འཁོར། མིག་འགྲིབ།
རྐང་།
192



འཕེལ ཁུ་རྡེལ་འབྱུང་བ་དང༌། རོ་ཙ་རྒྱུས་ཏེ་བུད་མེད་ལ་དད་པ།
གསང་གནས་ནས་ཁྲག་འབྱུང་ཞིང་བདེ་བ་ཉམས་པ། དེར་
ཟད
འཚིག་པ་ལྟ་བུའི་ཚོར་སྣང་སྐྱེ།
དངངས་སྐྲག་སྐྱེ་བ། ལུས་རིད་པ། ཉམས་ཆུང་། སྤྲོ་བ་
མདངསཟད
ཉམས་ནས་མི་དགའ་བ།
3 དྲི་མ་གསུམ་པོ་འཕེལ་ཟད་འཁྲུགས་པའི་རེའུ་མིག
བ
འཕེལ་ ལུས་ལྕི། ལྟོ་བ་སྦོས། རྒྱུ་མ་གཟེར་ཞིང་ཀྲུག་ཀྲུག་ཅེས་པའི་
སྒྲ་སྒྲོག
བཤིང
རྒྱུ་མའི་ནང་དུ་རླུང་གི་སྒྲ་དང་བཅས་འཁྱིལ་བ།
ཟད
སྐབས་་་་་
འགར་རླུང་གྱེན་དུ་རྒྱུ་ནས་རྩིབ་ལོག་དང་སྙིང་ཁ་ན།
ཆུ་སོར་ན་ཟུག་ ཐོན། མ་གཅིས་སེམས་ཞེས་ པ་ཡང་ཡང་
འཕེལ བཏང་ཡང་མ་བཏང་པར་སེམས་ཏེ། ཡང་ཡང་གཏོང་དགོས་
པ།
གཅིན་
གཅིན་མདོག་གློ་བུར་དུ་འགྱུར་བ། སྲི་བ་སྟེ་འབབ་དཀའ་བ།
ཟེད་
ཉུང་ངུར་འགྱུར་བ།
ན་
འཕེ རྔུལ་ཆེ་བ། དྲི་ལྡོག་པ་སྟེ་དྲི་ངན་སྐྱེ་བ། གཡན་པ་
་ སོགས་
པགས་ནད་འབྱུང་།
ཛུལ
ཟད པགས་པ་འགས་པ། བ་སྤུ་འགྲེང་བ་དང་འབྱི་བ།
དེ་ལྟར་སྐྱེ་མཆེད་གསོག་ལྡང་སོགས་ནད་སློང་རྐྱེན་དང་། འཕེལ་
ཟད་འཁྲུགས་གསུམ་སོགས་ནད་ཀྱི་མཚན་ཉིད་རྣམས་ཁོང་དུ་ཆུད་པར་
བྱས་ཏེ། ད་གཟོད་ནད་རིགས་རྣམས་ལ་རྗེས་དཔག་གི་སྒོ་ནས་བརྟག་ན་
193



ཕལ་ཆེར་མི་འཁྲུལ་བ་རྟོགས་ནུས་ཏེ། རྒྱུ་འབྲས་འགལ་བ་མི་སྲིད་པའི་
ཕྱིར། ལུས་ཟུངས་བདུན་པོ་རང་རང་གི་དྲི་མ་ལ་བརྟེན་ནས་གནས་ཡོད་
པའི་ཕྱིར་དྲི་མ་འཕེལ་ན་ནད་སྐྱེད་པ་ཡིན་ཀྱང༌། དེ་ལས་དྲི་མ་ཟད་པས་
ལུས་ཟུངས་ཀྱི་སྟོབས་ལ་གནོད་པ་ཆེ།
མདངས་ནི་ལུས་སྲོག་གི་བཅུད་ཡིན་པའི་ཕྱིར་ན་ཇི་ཙམ་འཕེལ་ཡང་
ནད་མིན་ཡང་། མདངས་ཟད་པ་ནི་ཚེ་སྲོག་གི་བཅུད་ཟད་པ་ཡིན་པས་
དེའི་རྟགས་སུ་གོང་དུ་རེའུ་མིག་ཏུ་བསྟན་པའི་རྟགས་རྣམས་འབྱུང་ཞིང་།
དེ་གསོ་བར་བྱེད་པའི་སྨན་ལ་འཚོ་བྱེད་ཀྱི་སྨན་སྤྱི་དང་། བཅུད་ལེན་རོ་
ཙ་རྒྱས་པའི་སྨན་སྦྱོར། བཞོས་མ་ཐག་པའི་འོ་མ་དྲོད་མོ། ཤ་བཟང་
པོ་བཙོས་པའི་ཁུ་བ་སོགས་བསྟེན་ནས་མདངས་གསོ་བ་བྱའོ། །
ལྔ། ནད་རིགས་ཀྱི་དབྱེ་བ་བཤད་པ།
བོད་ཀྱི་གསོ་བ་རིག་པའི་ལུགས་ཀྱི་ནད་རིགས་ཀྱི་དབྱེ་བ་ཕྱེ་ཚུལ་ལ།
རྒྱུའི་སྒོ་ནས་དབྱེ་བ། རྟེན་གྱི་སྒོ་ནས་དབྱེ་བ། རྣམ་པའི་སྒོ་ནས་དབྱེ་
བ་དང་གསུམ་ཡོད་པ་སྟེ། དང་པོ་རྒྱུའི་སྒོ་ནས་དབྱེ་ན་ཚེ་འདིའི་ཉེས་པ་
དང༌། སྔོན་གྱི་ལས་དང་། དེ་གཉིས་འདྲེས་པ་ལས་བྱུང་བ་བཅས་ཀྱི་
དབྱེ་བ་ཡོད་པ་རེད།
གཉིས་པ་རྟེན་གྱི་སྒོ་ནས་དབྱེ་བ་ལ་རྣམ་པ་ལྔ་སྟེ། ༡ སྐྱེས་པ་ཁོ་ན་
ལ་འབྱུང་བའི་ནད་དེ། ཁུ་བའི་ནད་གཉིས། རླིག་རླུགས་ཀྱི་ནད་དུག
ཕོ་མཚན་གྱི་ནད་དགུ་བཅས་བསྡོམས་པས་བཅུ་བདུན་ཡོད། ༢ བུད་
མེད་ཁོ་ན་ལ་འབྱུང་བའི་ནད་ནི། མངལ་ནད་ལྔ་།
ངལ་ནད་ལྔ་། མངལ་སྐྲུན་ གྱི་
194



ནད་ ནི།
རིགས་དགུ། མངལ་གྱི་སྲིན་བུའི་ནས་རིགས་གཉིས། རྩ་ནད་བཅུ་
དྲུག་བཅས་བསྡོམས་པས་སོ་གཉིས་དང་། དེའི་སྟེང་དུ་མོ་ནད་ཕལ་པ་
བརྒྱུད་བསྣན་པས་བཞི་བཅུ་ཐམ་པའོ། ༣བྱིས་པ་ཁོ་ན་ལ་འབྱུང་བའི་
ནད་ནི། ཕྲ་བ་བརྒྱད།
རགས་པ་བརྒྱད། ཞིབ་ཚེགས་བརྒྱུད་དེ་
བསྡོམས་ པས་ ཉེར་ བཞི། ༩ རྒས་ པ་ ཁོ་ ན་ ལ་ འབྱུང་
བའི་
འབྱུང་བ་བཞི་ལས་གྲུབ་པའི་ལུས་འདི་ཉིད་སྟོབས་འགྲིབ་ཅིང་ཉམས་པའི་
ནད་རྣམས་སོ། ༥ཀུན་ཁྱབ་ཐུན་མོང་གི་ནད་ལ་ནང་གསེས་ཀྱི་དབྱེ་བ་
ལ། （ཀ)ཉེས་པའི་སྒོ་ནས་དབྱེ་ན། རླུང་གི་ནད་རིགས་བཞི་ཅུ་ཞེ་
གཉིས། མཁྲིས་པའི་ནད་རིགས་ཉེར་དྲུག བད་ཀན་གྱི་ནད་རིགས་
སོ་གསུམ་སྟེ་བསྡོམས་པས་བརྒྱ་དང་གཅིག (ཁ)གཙོ་བོའི་སྒོ་ནས་དབྱེ་
ན་འཕེལ་ཟད་བདུན་ཅུ་རྩ་བཞི་དང་། བླ་གཉན་གྱི་ནད་རིགས་དགུ་
ཚན་གསུམ་སྟེ་ཉེར་བདུན་བཅས་བསྡོམས་པས་བརྒྱ་དང་གཅིག
195



འཕེལ་ཟད་དབྱེ་བ་བདུན་ཅུ་རྩ་བཞིའི་རེའུ་མིག
འཕེལ
1 རྐྱང་པའི་འཕེལ་ཟད་བཅོ་བརྒྱད་ཀྱི་རེའུ་མིག
རླུང
རབ་འཕེལ
མཆོག་འཕེལ
འཕེལ མཁྲིས་པ་
འཕེལ
རབ་འཕེལ
མཆོག་འཕེལ་
བད་ཀན་
འཕེལ་
རབ་འཕེལ་
མཆོག་འཕེལ་
ཟོད་
རབ་ཟད་
ཟད
མཁྲིས་པ་ ཟད
རབ་ཟད་
བད་ཀན ཟད་
རབ་ཟད
རླུ་
མཆོག་ཟད
མཆོག་ཟད
མཆོག་ཟད
2 ལྡན་པའི་འཕེལ་ཟད་བཅོ་བརྒྱད་ཀྱི་རེའུ་མིག
མཉམ་དུ་འཕེལ རླུང་མཁྲིས་
ལྷག་འཕེལ
བད་རླུང་ བད་མཁྲིས་
མཉམ་འཕེལ
མཉམ་འཕེལ།
མཉམ་འཕེལ
རླུང་མཁྲིས་
མཉམ་དུ་ཟད་
བད་རླུང་
བད་མཁྲིས་
མཉམ་ཟིད་ མཉམི་ཐོད་ མཉམ་ཟད་
རབ་འཕེལ་མཁྲིས
རབ་འཕེལ་
རླུང་
བད་ཀན་ལྷག་འཕེལ་
རབ་འཕེལ།
ནུབ་འཕེལ་
བད་ཀན་ལྷག་འཕེལ་
རབ་འཕེལ་རླུང་
རབ་འཕེལ་
བད
མཁྲིས་ལྷག་འཕེལ་
རླུང རབ་ཟད་མཁྲིས་ལྷག་ཟད རབ་ཟད་བདེ་ཀན་ལྷག་ཟད
ཟད | མཁྲིས	རབ་ཟད་བད་ཀན་ལྷག་ཟད རབ་ཟད་རླུང་ལྷག་ཟད
བད། རབ་ཟད་རླུང་ལྷག་ཟད
རབ་ཟད་མཁྲིས་ལྷག་ཟད
འཕེལ མཁྲིས
རླུང་ལྷག་འཕེལ་
ལྷག་འཕེལ་
196



རླུ་
4
3 འདུས་པའི་འཕེལ་ཟད་ཉེར་དྲུག་གི་རེའུ་མིག
མཚུངས་པར་འཕེལ་བ་
མཁྲིས་པ་
བད་ཀན
མཚུངས་པར་ཟད་པ་
རླུང་ མཁྲིས་
བད་ཀན་
འབྲིང
1 རླུང་
མཁྲིས་པ་
བད་ཀན་
2 མཁྲིས་པ་ བད་ཀན་ རླུང་
འཕེལ
3
བད་ཀན་ རླུང་
མཁྲིས་པ་
བད་ཀན་ མཁྲིས་པ་ རླུང
5 | མཁྲིས་པ་ རླུང་
བད་ཀན་
6 | རླུང་
བད་ཀན་ མཁྲིས་པ་
འབྲིང་
རླུང
མཁྲིས་པ་
བད་ཀན་
2 ། མཁྲིས་པ་
བད་ཀན་ རླུང་
ཟད་ བད་ཀན་ རླུང
མཁྲིས་པ་
བད་ཀན་
མཁྲིས་པ་
རླུང
5 མཁྲིས་པ་ རླུང
བད་ཀན་
6 ] རླུང་
བད་ཀན་ མཁྲིས་པ་
1
3
4
197



4 འཕེལ་ཟད་འཁྲུགས་གསུམ་འདྲེས་པ་བཅུ་གཉིས་ཀྱི་རེའུ་མིག
འཕེལ
ཟད
1 ་
འཁྲུགས
རླུང་
མཁྲིས་པ་
མཁྲིས་པ་
བད་ཀན་
2
བད་ཀན་
རླུང་
མཁྲིས་པ་
3
བད་ཀན་
རླུང
མཁྲིས་པ་
4
བད་ཀན་
རླུང་
5
མཁྲིས་པ་
རླུང
6
རླུང་
བད་ཀན
བད་ཀན་
མཁྲིས་པ་
འཕེལ
ཐ་
1
རླུང
མཁྲིས་པ་
2
ني
བད་ཀན་
འཕེལ
མཁྲིས་པ་དང་བད་ཀན་
བད་ཀན་དང་རླུང་
རླུང་དང་མཁྲིས་པ་
ཟད
མཁྲིས་པ་དང་བད་ཀན་
བད་ཀན་དང་རླུང་
རླུང་དང་མཁྲིས་པ་
1
རླུང་
2
མཁྲིས་པ་
3
བད་ཀན་
198



(3)
གཅིག་ལྷག་པར་འཕེལ་
1
བད་ཀན་
2
3
འཕེལ་
1
2
3
གཉིས་ལྷན་དུ་ཟད།
རླུང་དང་མཁྲིས་པ་
བད་ཀན་དང་མཁྲིས་པ་
བད་ཀན་དང་རླུང་
གཅིག་འཕེལ་བ
རླུང་
མཁྲིས་པ་
བད་ཀན་
གཉིས་ལྷན་དུ་ཟད
རླུང་དང་མཁྲིས་པ་
བད་ཀན་དང་མཁྲིས་པ་
བད་ཀན་དང་རླུང་
གཅིག་ཟད་པ
རླུང་
མཁྲིས་
རླུང་
མཁྲིས་པ་
གཉིས་ལྷག་པར་འཕེལ་
བད་ཀན་དང་མཁྲིས་པ་
བད་ཀན་དང་རླུང
རླུང་དང་མཁྲིས་པ་
གཅིག་ལྷག་པར་ཟད
བད་ཀན་
རླུང་
མཁྲིས་པ་
གཉིས་ལྷག་པར་ཟད་པ
བད་ཀན་དང་མཁྲིས་པ་
བད་ཀན་དང་རླུང་
རླུང་དང་མཁྲིས་པ་
1
2
3
ཟད
1
2
3
བད་ཀན་
བླ་གཉན་གྱི་ནད་ཉེར་བདུན་ལས། དང་པོ་ཞུགས་པ་དགུ་ནི།
རླུང་གི་གནས་སུ་མཁྲིས་པ་ཞུགས་པ་དང་། བད་ཀན་ཞུགས་པ་དང་།
199



གསུམ་ཀ་ཞུགས་པ་དང་གསུམ། མཁྲིས་པའི་གནས་སུ་རླུང་ཞུགས་པ།
བད་ཀན་ཞུགས་པ། གསུམ་ཀ་ཞུགས་པ་དང་གསུམ། བད་ཀན་་་་
གནས་སུ་རླུང་ཞུགས་པ་དང་། མཁྲིས་པ་ཞུགས་པ། གསུམ་ཀ་ཞུགས་
པ་དང་གསུམ་སྟེ་གཅིག་གི་གནས་སུ་གཞན་ཞུགས་པ་དགུའོ།
གཉིས་པ་ལོག་པ་དགུ་ནི། དེ་ཡང་རླུང་མ་ཞི་བར་ མཁྲིས་པར་
ལོག་པ་དང་། བད་ཀན་དུ་ལོག་པ་དང་། དེ་ གཉིས་ ཀར་ལོག་པ་་་
གསུམ། མཁྲིས་པ་མ་ཞི་བར་བད་ཀན་དུ་ལོག་པ་དང་། རླུང་དུ་ལོག་
པ་དང་། དེ་གཉིས་ཀར་ལོག་པ་དང་གསུམ། བད་ཀན་མ་ཞི་བར་རླུང་དུ་
ལོག་པ་དང་། མཁྲིས་པར་ལོག་པ་དང་། གཉིས་ཀར་ལོག་པ་གསུམ་
སྟེ་རང་མ་ཞི་གཞན་དུ་ལོག་པ་དགུའོ།
གསུམ་པ་འདོམས་པ་དགུ་ནི། རླུང་གིས་རོང་གནས་བཟུང་ནས་
བད་མཁྲིས་གཉིས་དང་འཐབ་པ། རླུང་གིས་མཁྲིས་གནས་འཕྲོག་ནས་
བད་ཀན་དང་འཐབ་པ། རླུང་གིས་བད་ཀན་ གྱི་གནས་འཕྲོག་ནས་་
མཁྲིས་པ་དང་འཐབ་པ་གསུམ། །མཁྲིས་པས་རང་གནས་བཟུང་ནས་བད་
རླུང་གཉིས་དང་འཐབ་པ། མཁྲིས་པ་
ས་པས་རླུང་གནས་འཕྲོག་ནས་བད་
ཀན་དང་འཐབ་པ། མཁྲིས་པས་བད་ཀན་གྱི་གནས་འཕྲོག་ནས་རླུང་
དང་འཐབ་པ་གསུམ། །བད་ཀན་གྱིས་རང་གནས་བཟུང་ནས་རླུང་མཁྲིས་
གཉིས་དང་འཐབ་པ། བད་ཀན་གྱིས་རླུང་གནས་འཕྲོག་ནས་མཁྲིས་པ་
དང་འཐབ་པ། བད་ཀན་གྱིས་མཁྲིས་པའི་གནས་འཕྲོག་ནས་རླུང་དང་
འཐབ་པ་གསུམ་སྟེ་འདོམས་པའི་དགུ་སྟེ་བསྡོམས་པས་བླ་གཉན་གྱི་ནད་
ཉེར་བདུན་ནོ།
(ག)གནས་ཀྱི་སྒོ་ནས་དབྱེ་ན། སྤྱིར་ལུས་ཀྱི་ནད་དང་། (Physi-
200



cal illnesses) སེམས་ཀྱི་ནད་(Mental illnesses)དེ་རྣམ་གཉིས་
སུ་དབྱེ་ཡོད་ཅིང་། དེའང་ལུས་ཀྱི་སྟོད་ན་གནས་པའི་ནད་རིགས་བཅོ་
བརྒྱད། ལུས་སྨད་ན་གནས་པ་ལྔ། ལུས་ཀྱི་ཕྱི་ན་གནས་པ་བཅུ་དགུ།
ལུས་ཀྱི་ནང་ན་གནས་པ་ཉི་ཤུ། ཕྱི་ནང་ཀུན་ཁྱབ་ཀྱི་ནད་རིགས་སུམ་ཅུ་
སོ་བདུན་བཅས་བསྡོམས་པས་དགུ་བཅུ་གོ་དགུ་ལ། སེམས་ཀྱི་ནད་
རིགས་གཉིས་བསྣན་པས་བརྒྱ་དང་གཅིག་གོ།། (ང)རིགས་ཀྱི་སྒོ་ནས་
དབྱེ་ན། ཁོང་ནད་ཞེ་བརྒྱུད། རྨ་རིགས་བཅོ་ལྔ། ཚ་བའི་ནད་་
རིགས་བཅུ་དགུ། ཐོར་བུའི་ནད་རིགས་བཅུ་དགུ་བཅས་བསྡོམས་པས་བརྒྱ་
དང་གཅིག་སྟེ། ། དེ་ལྟར་ཉེས་པ། གཙོ་བོ། རིགས་བཅས་ཀྱི་རྣམ་པ་
བཞི་པོ་བསྡོམས་པས་བཞི་བརྒྱ་དང་བཞི་ཡོད་པ་དེ་དག་རེ་རེ་ལའང་་་་
གཞན་དབང་སྔོན་ལས་ཀྱི་ནད་བརྒྱ་དང་བཞི། ཀུན་བརྟགས་གདོན་གྱི་
ནད་བརྒྱ་དང་བཞི། ཡོངས་གྲུབ་ཚེའི་ནད་བརྒྱ་དང་བཞི། ལྟར་སྣང་
འཕྲལ་གྱི་ནད་བརྒྱ་དང་བཞི་རེ་སྦྱར་བས་བསྡོམས་པས་ནད་ཀྱི་དབྱེ་བ་
གཅིག་སྟོང་དྲུག་བརྒྱ་བཅུ་དྲུག་ཏུ་འགྱུར་རོ།
རྣམ་པའི་སྒོ་ནས་དབྱེ་ན་དཔག་ཏུ་མེད་པ་སྟེ།	བཤད་རྒྱུད་ལས།
རྣམ་པའི་སྒོ་ནས་དཔག་ཏུ་མེད་པར་དབྱེ། །
ཉེས་པ་གནོད་བྱ་ཉི་ཤུ་རྩ་ལྔ་ལ། །
རྐྱང་པ་ལྡན་འདུ་ས་དུ་མའི་རིགས་འབྱུང་བས། །
གྲངས་དང་མིང་གི་ངེས་བསྟན་ཡོད་མ་ཡིན། །
འོན་ཀྱང་ཉེས་པ་གསུམ་ལས་ནད་མི་འདའ། །
གནོད་བྱ་བཅུ་ལས་ནད་ཀྱི་གནས་མི་འདའ། །
དཔེར་ན་འདབ་ཆགས་བྱ་ཡིས་གར་འཕུར་ཡང༌། །
201



ནམ་མཁའི་མཐོངས་ལས་འཕུར་ས་མེད་པ་བཞིན། །
བད་ཀན་གྲང་ལ་ཁྲག་མཁྲིས་ཚ་བས་ན། །
དུ་ མར་ཕྱེ་ཡང་ ཚ་ གྲང་ གཉིས་ སུ་ འདུས། ། ཞེས་རླུང་ལྔ།
མཁྲིས་པ་ལྔ། བད་ཀན་ལྔ། ལུས་ཟུངས་བདུན། དྲི་མ་གསུམ་་་
བཅས་གནོད་བྱ་ཉི་ཤུ་རྩ་ལྔ་པོ་ལ། རྐྱང་ལྡན་འདུས་གསུམ་དང་། བླ་
གཉན་སོགས་རེ་རེ་བཞིན་སྦྱར་ཞིང་དབྱེ་ན་ནད་རིགས་མི་འདྲ་བ་དུ་མ་
ཞིག་འབྱུང་ཞིང་ཡོད་པ་དེ་དག་རེ་རེ་བཞིན་དུ་མིང་གི་ངེས་པ་འདི་དང་
འདི་ཞེས་བྱ་བ་སུས་ཀྱང་བསྟན་མི་ནུས་སོ། འདི་ལ་རིགས་ལམ་དང་
སྦྱར་ནས་དབྱེ་ན་ནད་ཀྱི་དབྱེ་བ་གྲངས་མེད་པ་སྟེ་གྲངས་གནས་དྲུག་ཅུའི་
བར་དུ་དབྱེ་བ་མེས་པོའི་ཞལ་ལུང་དུ་ཕྱེས་འདུག །
སྨྲས་པ།
མི་ཡི་ལུས་རྟེན་གྲུབ་པའི་གོ་རིམ་དང་། །
ལུས་ཀྱིས་བྱ་བ་བྱེད་ཚུལ་ཆོས་ཉིད་རྣམས། །
རྟོགས་བྱེད་འབྱུང་བ་བཞི་ཡི་རིག་པ་འདི། །
གངས་ཅན་རྒན་པོའི་བློ་ལས་བྱུང་བོར་གྲགས། །
རྒྱབ་རྟེན་ཆོས་ལ་བཅོལ་བའི་ཆེ་འདོད་དང་། །
ཁུངས་ལུང་རྒྱུ་ལ་བརྟེན་པའི་བཙན་འདོད་གཉིས། །
(རྒྱ་དཀར་ནག་གཉིས)
མེད་པའི་ཉམ་ཆུང་ཁ་ཡི་བདེན་གཏམ་འདི། །
རང་རེའི་མེས་པོས་བསགས་པའི་སྙིང་ནོར་ལགས། །
རྒན་པོ་ཨུ་ཚུགས་ཅན་གྱིས་བཀའ་བཀྱོན་འམ། །
གཞོན་ནུ་རིག་སྟོབས་ཅན་གྱིས་བསྔགས་བརྗོད་སོགས། །
202



བསྟོད་དང་སྨོད་པའི་གནས་གང་མ་ངེས་པའི། །
རྣམ་བཤད་འདི་ཉིད་ལྷག་པའི་བསམ་པས་བྲིས། །
འདི་ལས་བྱུང་བའི་དགེ་ཚོགས་ཇི་སྙེད་པ། །
ལུས་ཅན་འགྲོ་བའི་སྡུག་བསྔལ་མཐར་བྱེད་ཅིང་། །
ལུས་སེམས་དགའ་བདེའི་དཔལ་ལ་སྤྱོད་གྱུར་ནས། །
མཐར་ཐུག་གཏན་བདེ་རྙེད་པའི་རྒྱུར་གྱུར་ཅིག །
ཅེས་པ་འདི་ནི་སྐད་རིགས་དུ་མའི་སྒོ་ནས་ལུང་རིགས་ཀྱི་ལྗགས་
འདབ་ཡངས་པོར་བསྐྱོད་པའི་པཎྜི་ཏ་ཆེན་པོ། རྫོགས་པ་ཆེན་པོའི་རྣལ་
འབྱོར་པ་ཀློང་ཆེན་རོལ་པའི་རྡོ་རྗེའམ། ཆོས་རྒྱལ་ནམ་མཁའི་ནོར་བུ་
མཆོག་གིས། བོད་ཀྱི་གསོ་བ་རིག་པ་ལ་བསླབས་སྦྱོང་གནང་པའི་ལས་
དང་པོ་བ་རྣམས་ཀྱི་ཆེད་དུ། གསོ་རིག་རྒྱུད་བཞི་ལ་ཁུངས་བཅོལ་ཞིང་
དེང་དུས་ཀྱི་ཁ་སྐད་ལྟར་གོ་བདེ་བའི་ཚིག་སྦྱོར་ཐོག་ཏུ་བཀྲལ་བའི་གསོ་
རིག་ གི་བསླབ་ གཞི་ ཞིག་ འབྲི་ དགོས་ པའི་བཀའ་ལུང་ ལ་ བརྟེན་ནས།
མགོན་པོ་གང་གི་སློབ་འབངས་ཀྱི་གྲལ་མཐར་ཚུད་པའི་དུས་ཀྱི་ཐ་མར་
ཤར་དཔའ་སྤུངས་པའི་སྨན་གྲལ་འཛིན་པ། རྒྱལ་ཁམས་པ་ཐུབ་བསྟན་
ཕུན་ཚོགས་ཞེས་འབོད་པ་དེས། ནུབ་ཕྱོགས་ཀྱི་རྒྱལ་ཁབ་ཆེན་པོ་ཨི་ཏ་
ལིའི་ཡུལ་དབུས་རི་བོ་ཨ་མྱ་ཏའི་ཞོལ་མེ་རི་སྒར་རྫོགས་ཆེན་འདུས་སྡེའི་
ནང་དུ། རབ་བྱུང་བཅུ་བདུན་པའི་ས་སྟག་ཟླ་བ་དང་པོའི་ཚེས་ཉེར་ལྔ་
མཁའ་འགྲོ་འདུས་པའི་དུས་བཟང་ཉིན། སྤྱི་ལོ་༡༩༩༨ ལོའི་ཟླ་ ༢ པའི་
ཚེས་ ༢ ༣ཉིན་ཡོངས་སུ་གྲུབ་པས་ལུས་ཅན་སེམས་ཅན་ཐམས་ཅད་ལུས་
སེམས་ཀྱི་སྡུག་བསྔལ་མཐའ་དག་ལས་གྲོལ་བའི་རྒྱུར་གྱུར་ཅིག ། ། །
203



རྩོམ་སྒྲིག་འགན་འཁུར་པ།
责任编辑:
མདུན་ཤོག་མཛེས་རིས།
FIH། gjF;
པར་ཞུས་འགན་འཁུར་པ།
ཚོEf s+;
ཚེ་རིང་གཡུ་སྒྲོན།
c/- # ཕྱི་
ཀརྨ་རྡོ་རྗེ་ཚེ་རིང་།
# ཚོ
སྒྲོལ་ཆོས།
ཎྞཾ
གསོ་བྱ་ལུས་ཀྱི་རྣམ་བཤད།
8
ཐུབ་བསྟན་ཕུན་ཚོགས་ཀྱིས་བརྩམས།
མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས།
( པེ་ཅིན་ཧོ་ཕིང་ལི་བྱང་ལམ་ཨང་14པ།། སྦྲག་ཨང་100013
ཁ་པར་ཨང་གྲངས་64234411= 6511)
མི་རིགས་དཔེ་སྐྲུན་ཁང་གི་སྐུལ་འོད་པར་སྒྲིག་ཁང་ནས་པར་བསྒྲིགས།
ཏི་ཞིན་པར་ཁང་ནས་པར་བཏབ།
1999ལོའི་ཟླ་7པར་པར་གཞི་དང་པོ་བསྒྲིགས།
1999ལོའི་ཟླ་༢པར་པེ་ཅིན་དུ་པར་ཐེངས་དང་པོ་བརྒྱབ།
དེབ་ཚད། 787X1092 1/32 དཔར་ཤོག6. 625
དཔར་གྲངས་0001 -- 4000 དེབ་རེར་སྒོར་8. 80
